<div>
    <h1 class="text-center">{{pagetitle}}</h1>
    <hr />
</div>
<p>Mi scuso con voi lettori che debba raccontare di me, della mia storia, e accettando la sorte che il re dell&#39;universo ha dispensato, a me che sono stato come legno battuto da venti di tempesta, nave mal governata, pecora smarrita in cima ad alto monte, lingua incompresa possa questo sito illuminare il racconto in chiarezza e giustizia per la mia salvezza.<br />
    Le creature che muovono i cieli custodi della poesia, della grammatica, della matematica, le figlie di Zeus e Memoria, l&#39;orchestra della scienza, il coro della scienza applicata ai computer, la grazia del cielo, mi aiutino nel raccontare e ricordare. Scrivo non della fortuna avversa, che spesso vuole essere ingiustamente imputata allo sfortunato, ma, quasi mendicando, della speranza, dell&#39;aiuto di forze onnipotenti, della scienza. Possa la scrittura, non ignara della misericordia divina, restituire fama al mio nome, smascherare nemici, infiltrati, ipocriti o ignoranti, distinguere il buono dal cattivo, il seme che darà frutto da quello che muore, il pensante dall&#39;insensato in onestà e sapienza, illuminare gli uomini di buona volontà, essere giovamento e salute per altrui. 
    La mia lingua mostri, laddovè ci sono state le mie mancanze, imputandole, nella vostra comprensione, non a mal volere ma ad un difetto di facoltà, di capacità e possa adeguarsi all&#39;argomento, nella gratitudine che questa storia possa essere conosciuta.</p>
<p>La fortuna avversa di cui parlo è una caduta avvenuta quando ero 18enne, con l&#39;insorgere di un dolore che diventa cronico influendo sulle attività di tutti i giorni. Nel racconto si illustrano i tentativi di comprendere le conseguenze della caduta, l&#39;origine fisico di questo male, le scelte prese per alleviare il dolore e rimuovere le presunte cause, mostrando dettagliatamente il percorso medico e il risultato delle cure con attenzione al rapporto uomo, paziente, medico, struttura e sistema. Emergerà la trasformazione, il capovolgimento e deformazione della realtà, l&#39;incapacità di comprenderla all&#39;interno di strutture e sistema, l&#39;ignoranza, 
    il ripetersi di questa distorsione, sino all&#39;assenza di libertà, peggiorando direttamente le condizioni di salute. Perchè ogni condizione sia esaminata, allargherò la mia analisi all&#39;ambiente, familiare, della città e regione, l&#39;aspetto economico si mostrerà nella finzione e ipocrisia generale. La storia si sviluppa in Lombardia, nella la città dove ho sempre vissuto, studiato e sono stato curato, Milano.<br /> 
    Dall&#39;altro lato si manifesta la mia volontà di guarire, la resistenza e determinazione, la speranza, la ragione che cerca spiegazioni nei suoi limiti, l&#39;incapacità di comprendere nella sua globalità la situazione sia individualmente che collettivamente, prendere decisioni nell&#39;incertezza, la parola che soccorre, la fede, l&#39;attesa e l&#39;intelligenza, l&#39;esperienza, il bisogno di aiuto e la sfida per affrontare queste avversità.<br />
    Le ripercussioni sulla vita quotidiana riguardano tutte le attività, di studio, lavorativa, produttiva, sportiva, affettiva coinvolgendo la famiglia. L&#39;impossibilità di guadagnare il pane quotidiano ha portato alla dipendenza economica dalla famiglia, con il solo aiuto personale settimanale di proventi derivanti dalla vendita di oggetti di collezionismo cartaceo in mercatino o vendite su internet.</p>
<p>Perchè si possa conoscere meglio chi scrive mostro la mia formazione umana che mi permette di ringraziare, per quanto mai abbastanza, e incontrare nuovamente i miei maestri, grandi poeti, Dante, i letterati, Alessandro Manzoni, gli scienziati, Galileo, e ricordare l&#39;Italia. Queste pagine sono funzionali per comprendere l&#39;intera storia.</p>
<p>Questa storia viene rivelata grazie a internet che diffonde i contenuti che si possono visualizzare nel browser, il programma che lo rende sui nostri schermi, e alla mia passione che avevo sin da ragazzo.<br />
    Sono sempre stato attratto dai computer sin da quando mi fu regalato il primo personal computer, il Commodore 64. Attraverso un codice una macchina poteva svolgere delle attività programmate che dipendevano solo dal programmatore! Naturalmente mi veniva di scrivere in linguaggio Basic semplici istruzioni per problemi inventati, di solito composizione di parole, idee e esercizi che mi permettevano di confrontarmi con la comprensione del linguaggio e la sua verifica sulla macchina.<br />
    La rete di internet, una serie di pagine collegate tra loro, che è una fonte di ispirazione continua, permette di esprimersi liberamente e in forma ampia, vero se si è in grado da soli di gestire le proprie pagine. In un sito si può sviluppare un&#39;argomentazione completa, fornendo le informazioni ritenute necessarie alla comprensione del tema trattato. </p>
<p>Gran parte della giornata degli ultimi anni è trascorsa aggiornandomi sulla programmazione di computer e costruzione di un sito condizione necessaria per la realizzazione di questa opera, le cui fonti sono in lingua inglese. Il mondo dei computer rimane la mia grande passione, infatti lo sviluppo di un sito rappresenta un&#39;ottima occasione per toccare le tecnologie o piattaforme o piani di lavoro per la sua gestione, che propongono nuovi modelli e paradigmi di programmazione. </p>
<p>Vorrei condividere questo con voi.</p>

<p>&nbsp;</p>
<!-- Go to www.addthis.com/dashboard to customize your tools -->
<div class="addthis_horizontal_follow_toolbox"></div>
<p>&nbsp;</p>

<div ng-include src="'views/social-btn.html'" ></div>  

<div ng-include src="'views/it/partials/footer.html'" ></div> 
