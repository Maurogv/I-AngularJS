<div>
    <h1 class="text-center">{{pagetitle}}</h1>
    <hr />
</div>

<p>Mi scuso con voi lettori che debba raccontare di me, della mia storia, e accettando la sorte che il re dell&#39;universo ha dispensato, a me che sono, sono stato come legno costantemente battuto da venti tesi e a volte di tempesta, nave mal governata portata a diversi porti, pecora smarrita in cima ad alto monte, lingua incompresa possa questo sito illuminare in chiarezza e giustizia per la mia salvezza.<br />
    Le creature che muovono i cieli custodi della poesia, della grammatica, della matematica, le figlie di Zeus e Memoria, l&#39;orchestra della scienza, il coro della scienza applicata ai computer, la grazia del cielo, mi aiutino nel raccontare e ricordare e il mio dire non sia diverso dal vero. Scrivo non della fortuna avversa, che spesso vuole essere ingiustamente imputata allo sfortunato, ma, quasi mendicando, della speranza, dell&#39;aiuto di forze onnipotenti, della scienza. Possa la scrittura, non ignara della misericordia divina, restituire fama al mio nome, smascherare nemici, infiltrati, ipocriti o ignoranti, distinguere il buono dal cattivo, il seme che darà frutto da quello che muore, il pensante dall&#39;insensato in onestà e sapienza, essere pane per uomini di buona volontà, giovamento e salute per altrui. 
    La mia lingua mostri, laddovè ci sono state, le mie mancanze, imputandole, nella vostra comprensione, non a mal volere ma ad un difetto di facoltà e possa adeguarsi all&#39;argomento, nella gratitudine che questa storia possa essere conosciuta.</p>
<p>La fortuna avversa di cui parlo è una caduta avvenuta quando ero 18enne, con l&#39;insorgere di un dolore che diventa cronico che influisce sulle attività di tutti i giorni di studio, lavorativa, sportiva, affettiva. E se a male si cerca cura, inizia il percorso per comprenderlo, alleviarlo, nella segreta speranza di guarirlo.<br />
    Fornirò tutti quegli elementi che a mio discernimento ritengo salienti per capire l&#39;andamento della vicenda. Entrerò nei dettagli delle mie richieste e delle visite mediche con attenzione al rapporto uomo, paziente, medico, struttura e sistema. Mostrerò la documentazione e&nbsp;laddove la documentazione non è stata tenuta o inesistente o che nasce dal vissuto della situazione e dello scambio nel rapporto medico e struttura mi affido alla mia <a href='#dante#inferno_ii_4-6:_..._che_ritrarra&#39;_la_mente_che_non_erra'>memoria</a>. Valuterò la diagnosi, le cure proposte e se applicate il risultato. Darò informazioni sulla mia vita privata e in relazione allo stato di salute. Perchè un malato non vive da solo, allargherò la mia analisi all&#39;ambiente, della famiglia, della città e regione, Milano e Lombardia.<br />
    Nel racconto emergerà l&#39;incapacità di comprendere l&#39;origine del dolore all&#39;interno di strutture e sistema, l&#39;assenza di una diagnosi, la trasformazione, deformazione e capovolgimento della situazione con lontananza dalla ricerca di verità, la loro ripetizione, sino all&#39;assenza di libertà. Le conseguenze sono cure inutili quando non sbagliate, peggioramento della condizione di salute per mancanza o falso obiettivo, spreco di risorse, frutto di ignoranza, formazione carente o inutile, falsità, scarse capacità, disonestà intellettiva, sistema a falle, disconoscimento delle proprie responsibilità e colpe. L&#39;aspetto economico si mostrerà nella finzione e ipocrisia generale.</p> 
 <p>Dall&#39;altro lato, quello del malato, colui che ha male o prova dolore, manifesto la volontà di guarire, la resistenza e determinazione, la speranza, il bisogno di aiuto e la sfida per affrontare queste avversità, la ragione che cerca spiegazioni pur nei suoi limiti ma anche l&#39;incapacità di comprendere i segnali della malattia anche nella famiglia o comunità, 
    inesperienza nella valutazione di medici e strutture, prendere decisioni nell&#39;incertezza. Poi la parola che soccorre, la fede, l&#39;attesa e l&#39;intelligenza, l&#39;esperienza, la scrittura. <br />
    Una delle conseguenze più evidenti è l&#39;impossibilità di guadagnare il pane quotidiano  con la dipendenza economica dalla famiglia, con il solo aiuto personale settimanale di proventi derivanti dalla vendita di oggetti di collezionismo cartaceo in mercatino o vendite su internet.</p> 
<p>Perchè si possa conoscere meglio chi scrive mostro la mia formazione umana che mi permette di ringraziare, per quanto mai abbastanza, e incontrare nuovamente i miei maestri, grandi poeti, Dante, i letterati, Alessandro Manzoni, gli scienziati, Galileo, e ricordare l&#39;Italia. Queste pagine sono funzionali per comprendere l&#39;intera storia.</p>
<p>Questa storia viene rivelata grazie a internet che diffonde i contenuti che si possono visualizzare nel browser, il programma che lo rende sui nostri schermi, e alla mia passione che avevo sin da ragazzo.<br />
    Sono sempre stato attratto dai computer sin da quando mi fu regalato il primo personal computer, il Commodore 64. Attraverso un codice una macchina poteva svolgere delle attività programmate che dipendevano solo dal programmatore! Naturalmente mi veniva di scrivere in linguaggio Basic semplici istruzioni per problemi inventati, di solito composizione di parole, idee e esercizi che mi permettevano di confrontarmi con la comprensione del linguaggio e la sua verifica sulla macchina.<br />
    La rete di internet, una serie di pagine collegate tra loro, che è una fonte di ispirazione continua, permette di esprimersi liberamente e in forma ampia, vero se si è in grado da soli di gestire le proprie pagine. In un sito si può sviluppare un&#39;argomentazione completa, fornendo le informazioni ritenute necessarie alla comprensione del tema trattato. </p>
<p>Gran parte della giornata degli ultimi anni è trascorsa aggiornandomi, le cui fonti sono in lingua inglese, sulla programmazione di computer e costruzione di un sito condizione necessaria per la realizzazione di questa opera. Il mondo dei computer rimane la mia grande passione, infatti lo sviluppo di un sito rappresenta un&#39;ottima occasione per toccare le tecnologie o piattaforme o piani di lavoro per la sua gestione, che propongono nuovi modelli e paradigmi di programmazione. </p>
<p>Vorrei condividere questo con voi.</p>

<p>&nbsp;</p>
<!-- Go to www.addthis.com/dashboard to customize your tools -->
<div class="addthis_horizontal_follow_toolbox"></div>
<p>&nbsp;</p>

<div ng-include src="'views/social-btn.html'" ></div>  

<div ng-include src="'views/it/partials/footer.html'" ></div> 
