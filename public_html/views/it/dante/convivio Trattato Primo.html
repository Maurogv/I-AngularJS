<div class="jumbotron padding-15px">
	<div class="page-header">
		<h1 class="text-center">{{pagetitle}}</h1>
		<p class="text-center">La parafrasi di alcune parti del libro di Dante</p>
	</div>
</div>

<div ng-include src="'views/social-btn.html'"></div>
<div class="row">
  <div class="table-of-contents col-md-6 card bd-top-color-red">{{strings.indice}}</div>
</div>

<div class="page-header">
	<h2 class="content">Capitolo I</h2>
</div>

<p>1.<my-ref>^</my-ref> <em>Sì come dice lo Filosofo, nel principio de la Prima Filosofia, tutti li uomini naturalmente desiderano di sapere. La ragione di che puote essere ed è che ciascuna cosa, da providenza di propria natura impinta, è inclinabile a la sua propria perfezione; onde acciò che la scienza è l&#39;ultima perfezione de la nostra anima, ne la quale sta la nostra ultima felicitade, tutti naturalmente al suo desiderio semo subietti.</em><br />
	Sì come dice il Filosofo (per antonomasia, che non ha bisogno di essere citato), Aristotele, all&#39;inizio della (sua) Metafisica, tutti gli uomini per la loro propria natura desiderano di sapere. La ragione di questo fatto (il desiderio di sapere) può essere ed è che ogni cosa, spinta dalla sua natura in cui agisce la provvidenza divina, tende alla sua propria perfezione (a compiere pienamente ciò che ha in sè potenza), per cui poichè la scienza (conoscenza) è l&#39;ultima (l&#39;estrema) perfezione della nostra anima, nella quale sta la nostra ultima (massima) felicità, tutti siamo per natura soggetti (predisposti) a desiderarla.<my-ref>^</my-ref><br />
	2. <em>Veramente da questa nobilissima perfezione molti sono privati per diverse cagioni, che dentro a l&#39;uomo e di fuori da esso lui rimuovono da l&#39;abito della scienza.</em><br />
	Tuttavia molti sono privati da questa nobilissima perfezione, il raggiungimento della conoscenza, per diverse cause, che (trovandosi) all&#39;interno dell&#39;uomo e al di fuori da esso gli impediscono di arrivare alla scienza (lo allontanano dalla disposizione alla scienza).<br />
	3. <em>Dentro da l&#39;uomo possono essere due difetti e impedi[men]ti: l&#39;uno da la parte del corpo, l&#39;altro da la parte de l&#39;anima. Da la parte del corpo è quando le parti sono indebitamente disposte, sì che nulla ricevere può, sì come sono sordi e muti e loro simili. Da la parte de l&#39;anima è quando la malizia vince in essa, sì che si fa seguitatrice di viziose delettazioni, ne le quali riceve tanto inganno che per quelle ogni cosa tiene a vile.</em><br />
	All&#39;interno dell&#39;uomo ci possono essere due difetti e impedimenti: uno dalla parte del corpo, l&#39;altro dalla parte dell&#39;anima. Il difetto relativo al corpo si ha quando gli organi sono mal conformati sicchè (il corpo) non può percepire nulla, così come nei sordi e nei muti e in altri con difetti simili (difetti fisici che isolano l&#39;uomo dalla comunicazione con gli altri). Il difetto relativo all&#39;anima si ha quando in essa prevale la malizia (la disposizione al male), sicchè (l&#39;anima) si mette a seguire piaceri viziosi, nei quali è così ingannata, che a causa di questi piaceri disprezza ogni altra cosa.<br />
	4. <em>Di fuori da l&#39;uomo possono essere similemente due cagioni intese, l&#39;una de le quali è induttrice di necessitade, l&#39;altra di pigrizia. La prima è la cura familiare e civile, la quale convenevolmente a sè tiene de li uomini lo maggior numero, sì che in ozio di speculazione esser non possono. L&#39;altra è lo difetto del luogo dove la persona è nata e nutrita, che tal ora sarà da ogni Studio non solamente privato, ma da gente studiosa lontano.</em><br />
	All&#39;esterno dell&#39;uomo possono essere allo stesso modo individuate due cause, l&#39;una delle quali determina la necessità (di privarsi della conoscenza), l&#39;altra (determina) la pigrizia. La prima è l&#39;impegno per la propria famiglia e per la propria città, il quale doverosamente tiene (occupati) un grande numero di uomini, così che non possono avere tempo libero (dagli impegni) per l&#39;attività intellettuale. L&#39;altra (causa) è la manchevolezza del luogo dove la persona è nata e cresciuta, non solamente privo di ogni istituzione scolastica (l&#39;Università), ma lontano (anche) da persone istruite.</p>

<p>5. <em>Le due di queste cagioni, cioè la prima da la parte [di dentro e la prima da la parte] di fuori, non sono da vituperare, ma da escusare e di perdono degne; le due altre, avvegna che l&#39;una più, sono degne di biasimo e d&#39;abominazione.</em><br />
	Due di queste cause, cioè la prima della parte all&#39;interno dell&#39;uomo e la prima della parte all&#39;esterno dell&#39;uomo (il difetto degli organi corporei e la cura familiare e civile), non sono da rimprovare, ma da scusare e degne di perdono, le altre due, sebbene una lo sia di più (la malizia), sono degne di biasimo (disapprovazione) e abominio (sentimento di profonda avversione).<br />
	6. <em>Manifestamente adunque può vedere chi bene considera, che pochi rimangono quelli che a l&#39;abito da tutti desiderato possano pervenire, e innumerabili quasi sono li &#39;mpediti che di questo cibo sempre vivono affamati.</em><br />
	Chiaramente dunque può vedere, chi ben considera, che sono pochi quelli che rimangano che possono pervenire all&#39;abito (alla disposizione) della scienza da tutti desiderata, e moltissimi (quasi innumerabili) sono quelli che ne sono impediti che rimangono sempre affamati di questo cibo (è l&#39;inizio della metafora fondamentale che domina tutta l&#39;opera e ne dà il titolo).<br />
	7. <em>Oh beati quelli pochi che seggono a quella mensa dove lo pane de li angeli si manuca! e miseri quelli che con le pecore hanno comune cibo!.<br /></em>
	Oh, beati quei pochi (veri studiosi) che siedono alla mensa nella quale si mangia il pane degli angeli (ci si nutre della sapienza divina e umana)! e miseri quelli che condividono con le pecore lo stesso cibo!<br />
	8. <em>Ma però che ciascuno uomo a ciascuno uomo naturalmente è amico, e ciascuno amico si duole del difetti di colui che ama, coloro che a così alta mensa sono cibati non sanza misericordia sono inver di quelli che in bestial pastura veggiono erba e ghiande sen gir mangiando.</em><br />
	Ma poichè ciascun uomo ad un altro uomo è per natura amico, e (poichè) ogni amico si duole dell&#39;imperfezìone di colui che ama (il suo amico), quelli che mangiano a così alta (nobile) mensa (il pane degli angeli, la sapienza divina), hanno misericordia verso quelli che essi vedono mangiare (andare in giro mangiando) erba e ghiande come animali al pascolo, chi vive nell&#39;ignoranza.<br />
	9. <em>E acciò che misericordia è madre di benificio, sempre liberamente coloro che sanno porgono de la loro buona ricchezza a li veri poveri, e sono quasi fonte vivo, de la cui acqua si refrigera la naturale sete che è di sopra nominata.</em><br />
	E poichè misericordia (provare pietà), è sorgente di fare del bene, le persone istruite sempre generosamente donano la loro buona ricchezza ai veri poveri (alle persone prive del sapere) e sono quasi fonte di vita, della cui acqua si disseta la sete naturale (la sete di sapienza) nominata di sopra.<br />
	10. <em>E io adunque, che non seggio a la beata mensa, ma, fuggito de la pastura del vulgo, a&#39; piedi di coloro che seggiono ricolgo di quello che loro cade, e conosco la misera vita di quelli che dietro m&#39;ho lasciati, per la dolcezza ch&#39;io sento in quello che a poco a poco ricolgo, misericordievolmente mosso, non me dimenticando, per li miseri alcuna cosa ho riservata, la quale a li occhi loro, già è più tempo, ho dimostrata; e in ciò li ho fatti maggiormente vogliosi.</em><br />
	E io dunque, che non siedo alla beata mensa (quella della sapienza), ma fuggito dall&#39;ignoranza, (stando) ai piedi di coloro che siedono (alla mensa) raccolgo (le briciole) di quello che da loro cade, e che conosco la vita misera di quelli che ho lasciato dietro, per la dolcezza che io sento di quello che a poco a poco colgo, mosso da misericordia, senza dimenticare la mia precedenza condizione di ignoranza, ho messo da parte per i poveri alcune cose (le mie canzoni), che ho già mostrato ai loro occhi da qualche tempo (le canzoni erano infatti già state pubblicate e note); e in questo li ho fatti più desiderosi.</p>

<p>11. <em>Per che ora volendo loro apparecchiare, intendo fare un generale convivio di ciò ch&#39;i&#39; ho loro mostrato, e di quello pane ch&#39;è mestiere a così fatta vivanda, sanza lo quale da loro non potrebbe esser mangiata.</em><br />
	Per cui ora volendo preparare la mensa per loro (i miseri), intendo fare un generale banchetto (convivio) con quello cose che ho a loro mostrato (nel passato, le canzoni) e con quel pane che è necessario a una tale vivanda (pietanza, il piatto principale), senza il quale non potrebbe da loro essere mangiata.<br />
	12. <em>E questo [è quello] convivio, di quello pane degno, con tale vivanda qual io intendo indarno [non] essere ministrata. E però ad esso non s&#39;assetti alcuno male de&#39; suoi organi disposto, però che nè denti nè lingua ha nè palato; nè alcuno settatore di vizii, perchè lo stomaco suo è pieno d&#39;omori venenosi contrarii, sì che mai vivanda non terrebbe.</em><br />
	E questo (libro) è quel banchetto, (costituito) di quel pane (commento) degno (adatto) con il quale la pietanza (le mie canzoni) intendo non somministrare invano. E perciò non s&#39;accosti alcuno che abbia difetti fisici (che sono dentro dall&#39;uomo, indicati in precedenza come sordità e mutismo che isolano dalla comunicazione) perchè non ha denti, lingua e palato (necessari a mangiarlo, nella metafora del banchetto viene indicato il difetto dell&#39;organo della masticazione), nè (si sieda al mio banchetto) alcun seguace di vizi (il difetto dentro dall&#39;uomo dalla parte dell&#39;anima, la malizia), perchè il suo stomaco è pieno di umori (succhi) velenosi contrari alla digestione, così che nessuna pietanza potrebbe assimilare.<br />
	13. <em>Ma vegna qua qualunque è [per cura] familiare o civile ne la umana fame rimaso, e ad una mensa con li altri simili impediti s&#39;assetti; e a li loro piedi si pongano tutti quelli che per pigrizia si sono stati, che non sono degni di più alto sedere: e quelli e questi prendano la mia vivanda col pane, che la far[à] loro e gustare e patire.</em><br />
	Venga invece qua (al mio banchetto, a me) chiunque fosse rimasto in quel desiderio di sapere, che è degno degli uomini, a causa della cura (impegno) della propria famiglia o della propria città (difetto al di fuori dell&#39;uomo), e alla stessa mensa si sieda con gli altri che hanno sofferto lo stesso impedimento; e ai loro piedi si pongano tutti quelli rimasti inattivi per pigrizia (un secondo difetto al di fuori dell&#39;uomo) che non sono degni di sedere più in alto (e neppure allo stesso livello di quelli impediti dall&#39;impegno familiare o civile): e gli uni e gli altri prendano la mia vivanda con il pane, che la farà gustare e digerire.<br />
	14. <em>La vivanda di questo convivio sarà di quattordici maniere ordinata, cioè quattordici canzoni sì d&#39;amore come di vertù materiate, lo quali sanza lo presente pane aveano d&#39;altra oscuritade sì che a molti la loro bellezza più che loro bontade era in grado.</em><br />
	La vivanda di questo convivio, sarà composta di quattordici portate, cioè quattordici canzoni (all&#39;atto finale saranno però soltanto tre) che hanno materia sia l&#39;amore che la virtù, le quali senza il presente pane (il commento, l&#39;esposizione), avevano qualche ombra di oscurità, così che molti (che conoscevano le canzoni già pubblicate) gustavano più la loro bellezza che la qualità del tema trattato (il vero significato).<br />
	15. <em>Ma questo pane, cioè la presente disposizione, sarà la luce la quale ogni colore di sentenza farà parvente.</em><br />
	Ma questo pane, cioè la presente esposizione, sarà la luce che renderà visibile ogni sfumatura del loro significato.</p>

<p>16. <em>E se ne la presente opera, la quale è Convivio nominata e vo&#39; che sia, più virilmente si trattasse che ne la Vita Nuova, non intendo però a quella in parte alcuna derogare, ma maggiormente giovare per questa quella; veggendo sì come ragionevolmente quella fervida e passionata, questa temperata e virile esser conviene.</em><br />
	E se nella presente opera, la quale è nominata Convivio e voglio che tenga fede al suo nome, si discutesse in modo più maturo che nella Vita Nuova (opera precedente di Dante), non intendo però venir meno a quella in alcuna (nessuna) parte, ma esserle di beneficio con questa (opera, Convivio), vedendo, come a ragione, conviene che quella sia fervida (ardente) e appassionata (piena di passione) e questa temperata (moderata) e matura.<br />
	17. <em>Chè altro si conviene e dire e operare ad una etade che ad altra; perchè certi costumi sono idonei e laudabili ad una etade che sono sconci e biasimevoli ad altra, sì come di sotto, nel quarto trattato di questo libro, sarà propria ragione mostrata. E io in quella dinanzi, a l&#39;entrata de la mia gioventute parlai, e in questa dipoi, quella già trapassata.</em><br />
	Poichè ad un età è conveniente parlare ed agire in modo diverso che ad un&#39;altra (età) e perchè certi comportamenti sono adatti e lodevoli ad un&#39;età (quella giovanile) che sono (diventano) disonorevoli e rimprovevole ad un&#39;altra (quella della maturità); sono cose come più avanti, nel quarto trattato di questo libro, sarà mostrato in modo appropriato. E io nell&#39;opera precedente (Vita Nuova), parlai mentre entravo nella mia gioventù, e in questa successiva (Convivio), parlai dopo averla superata.<br />
	18. <em id="trattatoI_CapitoloI_18">E con ciò sia cosa che la vera intenzione mia fosse altra che quella che di fuori mostrano le canzoni predette, per allegorica esposizione quelle intendo mostrare, appresso la litterale istoria ragionata; sì che l&#39;una ragione e l&#39;altra darà sapore a coloro che a questa cena sono convitati.</em><br />
	E poichè (con ciò sia cosa che) la mia vera intenzione era diversa da quella che in apparenza mostrano le canzoni, di cui ho detto, intendo spiegare quelle canzoni con una rappresentazione allegorica, esposta dopo la spiegazione letterale, in modo che l&#39;una e l&#39;altra interpretazione darà gusto a coloro che sono invitati a questa cena.<br />
	19. <em>Li quali priego tutti che se lo convivio non fosse tanto splendido quanto conviene a la sua grida, che non al mio volere ma a la mia facultade imputino ogni difetto; però che la mia voglia di compita e cara liberalitate è qui seguace.</em><br />
	I quali (invitati) prego tutti che, se il banchetto non risultasse così splendido come si conviene al suo invito (fosse inferiore a quello che sto promettendo), imputino ogni difetto non alla mia volontà, ma alle mie (limitate) capacità, perchè la mia volontà è qui seguace di una compiuta e cara generosità.</p>

<div class="page-header">
	<h2 class="content">Capitolo II</h2>
</div>
<p>1.<my-ref>^</my-ref> <em id="trattatoI_CapitoloII_1">Nel cominciamento di ciascuno bene ordinato convivio sogliono li sergenti prendere lo pane apposito e quello purgare da ogni macula. Per che io, che ne la presente scrittura tengo luogo di quelli, da due macule mondare intendo primieramente questa esposizione, che per pane si conta nel mio corredo.</em><br />
	All&#39;inizio di ogni convivio ben ordinato si vuole che gli inservienti prendano il pane disposto sulla tavola e lo puliscano di ogni macchia. Così io, che nella presente scrittura svolgo la funzione di quelli (gli inservienti), intendo pulire
	principalmente da due macchie questa esposizione, che nel mio banchetto ha la funzione del pane.<br />
	2. <em>L&#39;una, è che parlare alcuno di se medesimo pare non licito; l&#39;altra è, che parlare in esponendo troppo a fondo pare non ragionevole: e lo illicito e &#39;l non ragionevole lo coltello del mio giudicio purga in questa forma.</em><br />
	La prima macchia è che non sembra lecito che un autore non parli troppo di se stesso, l&#39;altra (macchia da pulire) è che in una spiegazione sembra non ragionevole (insensato) fare ragionamenti (che sembrano) troppo profondi (duri); il mio acuto giudizio pulisca in questa forma (questo modo) il non lecito (parlare troppo di se stessi) e il non ragionevole (i ragionamenti in apparenza troppo difficili), continuando la metafora del banchetto Dante si paragona all&#39;inserviente che pulisce il pane ancora macchiato con un coltello.</p>

<p>12. <em>Veramente, al principale intendimento tornando, dico, come è toccato di sopra, per necessarie cagioni lo parlare di sè è conceduto: e intra l&#39;altre necessarie cagioni due sono più manifeste.</em><br />
	Veramente, tornando (dopo una digressione sulla non opportunità della lode e del biasimo di se stessi) all&#39;argomento principale, dico, come prima è stato toccato, come e quando è concesso il parlare di sè per necessità; e tra le necessarie cause sono due quelle più evidenti.<br />
	13. <em>L&#39;una è quando sanza ragionare di sè grande infamia o pericolo non si può cessare; e allora si concede, per la ragione che de li due sentieri prendere lo men reo è quasi prendere un buono. E questa necessitate mosse Boezio di se medesimo a parlare, acciò che sotto pretesto di consolazione escusasse la perpetuale infamia del suo essilio, mostrando quello essere ingiusto, poi che altro escusatore non si levava.</em><br />
	La prima (causa che consente di parlare di sè) si ha quando senza ragionare di sè non si può allontanare grande infamia o pericolo; e allora si concede (di parlare di sè) per la ragione che prendere il meno dannoso di due sentieri è quasi (come) prendere uno buono. E questa necessità mosse Boezio a parlare di se medesimo, perchè sotto il pretesto (la motivazione non vera) della consolazione si discolpava della perpetua infamia del suo esilio, mostrando che fosse ingiusto, perchè nessuno lo difendeva.<br />
	14. <em>L&#39;altra è quando, per ragionare di sè, grandissima utilitade ne segue altrui per via di dottrina; e questa ragione mosse Agustino ne le sue Confessioni a parlare di sè, chè per lo processo de la sua vita, lo quale fu di [non] buono in buono, e di buono in migliore, e di migliore in ottimo, ne diede essemplo e dottrina, la quale per sì vero testimonio ricevere non si potea.</em><br />
	L&#39;altra (causa che consente di parlare di sè) si ha quando attraverso la via della dottrina (dell&#39;insegnamento) ne consegue una grandissima utilità nell&#39;altro; e questa ragione mosse Agostino a parlare di sè nelle sue Confessioni, perchè nel procedere della sua vita, che fu di non buono in buono, di buono in migliore, e di migliore in ottimo, ne diede esempio e dottrina (insegnamento), la quale non si sarebbe&nbsp;potuta ricevere con un altro così vero testimone.<br />
	15. <em>Per che se l&#39;una e l&#39;altra di queste ragioni mi scusa, sufficientemente lo pane del mio formento è purgato de la prima sua macula. Movemi timore d&#39;infamia, e movemi desiderio di dottrina dare la quale altri veramente dare non può.</em><br />
	Perchè se io sono discolpato dell&#39;una e dell&#39;altra ragione, il pane del mio frumento è sufficientemente ripulito della prima macchia (il parlare di sè). Mi muove il timore d&#39;infamia e mi muove il desiderio di dare dottrina (insegnamento), la quale altri, in verità, non potrebbero dare.<br />
	16. <em>Temo la infamia di tanta passione avere seguita, quanta concepe chi legge le sopra nominate canzoni in me avere segnoreggiata; la quale infamia si cessa, per lo presente di me parlare, interamente, lo quale mostra che non passione ma vertù sia stata la movente cagione.</em><br />
	Temo l&#39;infamia che avesse prevalso in me seguire la forte passione (per un&#39;altra donna), quanto chi legge le canzoni nominate di sopra potrebbe immaginare; la quale infamia viene meno, interamente, per il presente parlare di me, che mostra, che non la passione ma la virtù sia stata la ragione che mi ha mosso (a scriverle).<br />
	Dante teme l'accusa che, prendendo alla lettera le canzoni, la passione per la nuova donna tradisca Beatrice, e quindi l'infamia di essere solo un rimatore di amore e capace solo di passare da un amore all'altro.<br />
	17. <em>Intendo anche mostrare la vera sentenza di quelle, che per alcuno vedere non si può s'io non la conto, perchè è nascosa sotto figura d'allegoria: e questo non solamente darà diletto buono a udire, ma sottile ammaestramento e a così parlare e a così intendere l'altrui scritture.</em><br />
	Intendo anche mostrare il vero significato di quelle (canzoni), che alcuno (nessuno) può vedere (percepire) se io non lo racconto, perchè è nascosto sotto la figura dell&#39;allegoria: e questo non darà solamente piacere al sentire, ma (anche) acuta istruzione, e a (poter) parlare e intendere le scritture di altri secondo quel modo (secondo l&#39;allegoria).<br />
	Con la spiegazione allegorica l&#39;accusa di scarsa fedeltà a Beatrice viene meno perchè sarà chiaro chi si nasconde dietro a questa nuova donna.</p>

<div class="page-header">
	<h2 class="content">Capitolo III</h2>
</div>
<p>1.<my-ref>^</my-ref> <em>Degna di molta riprensione è quella cosa che, ordinata a torre alcuno difetto, per se medesima quello induce; sì come quelli che fosse mandato a partire una rissa e, prima che partisse quella, ne iniziasse un&#39;altra.</em><br />
	E&#39; degna di molti rimproveri quell&#39;azione, che predisposta a togliere qualche difetto, provoca quello stesso difetto per se stessa; così come (sarebbe degno di rimprovero) colui che inviato a dividere una rissa e, prima di dividerla, ne iniziasse un&#39;altra.<my-ref>^</my-ref><br />
	2. <em>E però che lo mio pane è purgato da una parte, convienlomi purgare da l&#39;altra, per fuggire questa riprensione, che lo mio scritto, che quasi comento dir si può, è ordinato a levar lo difetto de le canzoni sopra dette, ed esso per sè fia forse in parte alcuna un poco duro. La qual durezza, per fuggir maggiore difetto, non per ignoranza, è qui pensata.</em><br />
	E poichè il mio pane (il commento) è stato pulito da una prima accusa (il parlare di se stesso), è necessario pulirlo dall&#39;altra, per evitare il seguente rimprovero, cioè che il mio scritto, che si può quasi chiamare commento, è disposto a rimuovere il difetto delle canzoni di cui sopra si è parlato (il difetto della scarsa comprensibilità delle canzoni),&nbsp;ma esso stesso potrebbe essere in qualche parte un po&#39; difficile. La quale difficoltà è stata voluta per fuggire un difetto maggiore, non per ignoranza.<br />
	Dante deve confutare l&#39;accusa della eccessiva difficoltà del suo commento.<br />
	3. <em>Ahi, piaciuto fosse al dispensatore de l&#39;universo che la cagione de la mia scusa mai non fosse stata! chè nè altri contra me avria fallato, nè io sofferto avria pena ingiustamente, pena, dico, d&#39;essilio e di povertate.</em><br />
	Ahi, fosse piaciuto a colui che regola l&#39;universo (Dio) che la causa della mia scusa (l&#39;esilio) non fosse mai stata! Poichè (se Dio avesse voluto) nessuno avrebbe sbagliato contro di me, nè io avrei sofferto ingiustamente pena, intendo, (la pena) di esilio e di povertà.<br />
	4. <em>Poi che fu piacere de li cittadini de la bellissima e famosissima figlia di Roma, Fiorenza, di gittarmi fuori del suo dolce seno - nel quale nato e nutrito fui in fino al colmo de la vita mia, e nel quale, con buona pace di quella, desidero con tutto lo cuore di riposare l&#39;animo stancato e terminare lo tempo che m&#39;è dato -, per le parti quasi tutte a le quali questa lingua si stende, peregrino, quasi mendicando, sono andato, mostrando contra mia voglia la piaga de la fortuna, che suole ingiustamente al piagato molte volte essere imputata.</em><br />
	Da quando piacque ai cittadini della bellissima e famosissima figlia di Roma, Firenze, cacciarmi fuori al suo dolce seno, - nel quale nacqui e fui nutrito fino all&#39;età della maturità della mia vita, e nel quale (seno), con il consenso di quella (città, Firenze), desidero con tutto il cuore di riposare l&#39;animo stanco e terminare gli anni della mia vita -, sono andato pellegrino (ho girovagato come straniero), quasi mendicando, in quasi tutte le parti in cui si parla la lingua italiana,
	facendo vedere contro la mia volontà la ferita infertami dalla fortuna, che molte volte si vuole imputare ingiustamente a chi è stato ferito.<br />
	5. <em>Veramente io sono stato legno sanza vela e sanza governo, portato a diversi porti e foci e liti dal vento secco che vapora la dolorosa povertade; e sono apparito a li occhi a molti che forsechè per alcuna fama in altra forma m&#39;aveano imaginato, nel conspetto de&#39; quali non solamente mia persona invilio, ma di minor pregio si fece ogni opera, sì già fatta, come quella che fosse a fare.</em><br />
	Davvero io sono stato una nave senza vela e senza timone, spinta a diversi porti, foci e spiagge dal vento secco che la dolorosa povertà fa soffiare, e sono apparso (in questa misera condizione) agli occhi di molti, che forse per una certa (buona) fama mi avevano immaginato diverso, dinanzi ai quali (i molti) non solo appare la mia persona più vile, ma rende di minor valore ogni (mia) opera, sia quelle già scritte, sia quelle che fossero (ancora) da scrivere.<br />
	La durezza del commento, lo stile alto e difficile, è necessario per restituire a Dante la dignità compromessa con l&#39;esilio.</p>

<div class="page-header">
	<h2 class="content">Capitolo V</h2>
</div>
<p>1.<my-ref>^</my-ref> <em id="trattatoI_CapitoloV_1">Poi che purgato è questo pane da le macule accidentali, rimane ad escusare lui da una sustanziale, cioè da l&#39;essere vulgare e non latino; che per similitudine dire si può di biado e non di frumento.</em><br />
	Poichè questo pane (commento) è stato pulito dalle <a href="#trattatoI_CapitoloII_1">macchie accidentali</a> (non inerenti alla cosa in sè, qualcosa di aggiunto), rimane da giustificarlo da una sostanziale (della sua sostanza, di ciò che è fatto), cioè dall&#39;essere in volgare e non in latino, che si può dire, per similitudine, pane fatto di biada (fatto con cereali di minor valore, segale, orzo, ecc) e non di frumento.<br />
	Accidente si riferisce alla condizione di una cosa, sostanza, alla materia della cosa, le macchie accidentali del pane (commento), già ampiamente spiegate, sono il parlare di se stessi e la sua durezza.<br />
	2. <em>E da ciò brievemente lo scusano tre ragioni, che mossero me ad eleggere innanzi questo che l&#39;altro: l&#39;una si muove da cautela di disconvenevole ordinazione; l&#39;altra da prontezza di liberalitade; la terza da lo naturale amore a propria loquela.</em><br />
	E da questa accusa (che il volgare sia pane di biada, ossia essere di minor valore rispetto al latino) lo rimuovono in breve tre ragioni, che mi hanno mosso a scegliere questa lingua e non l&#39;altra: la prima deriva dalla prudenza di non creare una inappropriata relazione, l&#39;altra da una pronta e spontanea generosità, la terza dall&#39;amore naturale verso la propria lingua.</p>

<div class="page-header">
	<h2 class="content">Capitolo VIII</h2>
</div>
<p>2.<my-ref>^</my-ref> <em>Puotesi adunque la pronta liberalitate in tre cose notare, le quali seguitano questo volgare, e lo latino non averebbero seguitato. La prima è dare a molti; la seconda è dare utili cose; la terza è, sanza essere domandato lo dono, dare quello.</em><br />
	Si può quindi riconoscere la piena generosità in tre elementi (cose), che vengono di conseguenza alla scelta del volgare e non sarebbero stati conseguenti&nbsp;scegliendo il latino. La prima cosa è dare a molti, la seconda è dare cose utili, la terza è dare il dono senza che sia domandato.<my-ref>^</my-ref><br />
	3. <em>Chè dare a uno e giovare a uno è bene; ma dare a molti e giovare a molti è pronto bene, in quanto prende simiglianza da li benefici di Dio, che è universalissimo benefattore</em><br />
	Perchè donare a uno e che gli torni utile è bene, ma donare a molti e giovare a molti è un bene completo, in quanto prende esempio dai doni (benefici) di Dio, che è benefattore universale.</p>

<div class="page-header">
	<h2 class="content">Capitolo XI</h2>
</div>
<p>1.<my-ref>^</my-ref> <em>A perpetuale infamia e depressione de li malvagi uomini d&#39;Italia che commendano lo volgare altrui e lo loro proprio dispregiano, dico che la loro mossa viene da cinque abominevoli cagioni</em><br />
	Ad eterna infamia e umiliazione dei malvagi italiani che lodano il volgare altrui e disprezzano il proprio, affermo che il loro atteggiamento discende da cinque cause moralmente riprovevoli.<my-ref>^</my-ref><br />
	2. <em>La prima è cechitade di discrezione; la seconda, maliziata escusazione; la terza, cupidità di vanagloria; la quarta, argomento d&#39;invidia; la quinta e ultima, viltà d&#39;animo, cioè pusillanimità. E ciascuna di queste retadi ha sì grande setta, che pochi sono quelli che siano da esse liberi.</em><br />
	La prima (causa) è cecità nel (incapacità di) discernimento, la seconda, malizia nel cercare scuse, la terza, desiderio sfrenato di sciocca e immorale gloria, la quarta ,un pretesto la loro invidia, al quinta e ultima, viltà di animo, cioè pusillanimità. E ciascuna di queste cose colpevoli, è così ricca di seguaci, che pochi sono quelli che sono liberi da esse.</p>

<p>3. <em>De la prima si può così ragionare. Sì come la parte sensitiva de l&#39;anima ha suoi occhi, con li quali apprende la differenza de le cose in quanto elle sono di fuori colorate, così la parte razionale ha suo occhio, con lo quale apprende la differenza de le cose in quanto sono ad alcuno fine ordinate: e questa è la discrezione.</em><br />
	Riguardo alla prima causa (incapacità di discernimento) si può ragionare in questo modo. Così come la parte sensitiva dell&#39;anima ha i suoi occhi, con i quali percepisce (e impara) la differenza delle cose grazie al fatto che si presentano colorate, allo stesso modo la parte razionale ha un suo occhio, con cui percepisce la differenza delle cose in quanto esse tendono ad uno specifico fine, e questa è la capacità di discernere (la discrezione).<br />
	4. <em>E sì come colui che è cieco de li occhi sensibili va sempre secondo che li altri [il guidano, o] male [o] bene, così colui che è cieco del lume della discrezione sempre va nel suo giudicio secondo il grido, o diritto o falso; onde qualunque ora lo guidatore è cieco, conviene che esso e quello, anche cieco, ch&#39;a lui s&#39;appoggia, vegnano a mal fine. Però è scritto che «&#39;l cieco al cieco farà guida, e così cadranno ambedue ne la fossa».</em><br />
	E come colui che è cieco dagli occhi segue sempre (per necessità) la guida di altri camminando o male o bene (secondo la guida), così colui che è cieco della luce (capacità) di discernimento segue sempre nei sui giudizi l&#39;opinione comune, o vera o falsa; per cui quando la guida è cieca (in errore), è inevitabile che vadano ad una cattiva fine tanto il guidatore quanto colui, anche lui cieco, che a lui si appoggia. Perciò è scritto che: &quot;il cieco guiderà il cieco, e così entrambi cadranno nella fossa&quot;.<br />L&#39;ultima frase è del Vangelo di Matteo XV, 14.<br />
	...<br />
	9. <em>Questi sono da chiamare pecore, e non uomini; ché se una pecora si gittasse da una ripa di mille passi, tutte l’altre l’andrebbero dietro; e se una pecora per alcuna cagione al passare d’una strada salta, tutte l’altre saltano, eziandio nulla veggendo da saltare</em><br />
	Questi (coloro che non hanno capacità di discernimento, che non vedono) meritano di essere chiamati pecore e non uomini; poichè se una pecora si buttasse da un dirupo alto mille passi, tutte le altre andrebbero dietro; e se una pecora passando per una strada per una qualche ragione salta, anche tutte le altre saltano, anche se non vedono nessun ostacolo da saltare.<br />
	10. <em>E io ne vidi già molte in uno pozzo saltare per una che dentro vi saltò, forse credendo saltare uno muro, non ostante che &#39;l pastore, piangendo e gridando, con le braccia e col petto dinanzi a esse si parava.</em><br />
	Infatti io nel passato ne ho viste molte (di pecore) saltare in un pozzo a causa di una che vi era saltata dentro, forse credendo di saltare un muro, nonostante che il pastore, piangendo e gridando, si metteva davanti ad esse con le braccia e il petto (con tutto il suo corpo).</p>

<div class="page-header">
	<h2 class="content">Capitolo XIII</h2>
</div>
<p>11.<my-ref>^</my-ref> <em>Così rivolgendo li occhi a dietro, e raccogliendo le ragioni prenotate, puotesi vedere questo pane, col quale si deono mangiare le infrascritte canzoni, essere sufficientemente purgato da le macule e da l&#39;essere di biado; per che tempo è d&#39;intendere a ministrare le vivande.</em><br />
	Così volgendo indietro lo sguardo, e raccogliendo le ragioni prima esposte (in questo primo trattato), si può ritenere questo pane, col quale le canzoni riportate in seguito si devono mangiare, essere adeguatamente pulito dalle macchie e da (dall&#39;accusa di) essere di qualità meno pregiata (di essere pane di biada cioè composto di cereali di scarsa qualità rispetto al frumento, ossia fuor di metafora confutando l&#39;accusa che il volgare sia di minor valore rispetto al latino); per cui è tempo di occuparsi a somministrare le vivande (le canzoni, secondo la metafora già ampiamente usata).<my-ref>^</my-ref><br />
	12. <em id="trattatoI_CapitoloXIII_12">Questo sarà quello pane orzato del quale si satolleranno migliaia, e a me ne soperchieranno le sporte piene. Questo sarà luce nuova, sole nuovo, lo quale surgerà là dove l&#39;usato tramonterà, e darà lume a coloro che sono in tenebre e in oscuritade per lo usato sole che a loro non luce.</em><br />
	Questo (commento in volgare) sarà quel pane di orzo del quale migliaia si sazieranno, e a me ne avanzeranno i sacchi pieni. Questo (commento in volgare) sarà nuova luce e nuovo sole, che sorgerà la dove quello consueto tramonterà, e darà luce a coloro che sono nelle tenebre e nell&#39;oscurità a causa del fatto che il consueto sole (altri testi in latino, di autori contemporanei di Dante) non dà loro luce.</p>
<hr />

<div class="page-header" >
	<h2 class="content">{{strings.note}}</h2>
</div>
<ol class="references">
	<li>Busnelli G., Vandelli G. (1964). <a href="http://www.liberliber.it/mediateca/libri/a/alighieri/convivio_edizione_busnelli_vandelli/html/testo.htm#ancora_127345615">"Dante Alighieri - Convivio, Trattato Primo, Capitolo I"</a>. <em>LiberLiber.it</em>. Consultato il 16 aprile 2021.</li>
	<li><a href="http://www.pubblicascuola.it/view.php?id=107">"L'introduzione all'opera"</a>. In Dante Alighieri, Convivio I, 1. <em>www.pubblicascuola.it</em>. Consultato il 16 aprile 2021.</li>
	<li>Busnelli G., Vandelli G. (1964). <a href="http://www.liberliber.it/mediateca/libri/a/alighieri/convivio_edizione_busnelli_vandelli/html/testo.htm#ancora_127345616">"Dante Alighieri - Convivio, Trattato Primo, Capitolo II"</a>. <em>LiberLiber.it</em>. Consultato il 16 aprile 2021.</li>
	<li>Busnelli G., Vandelli G. (1964). <a href="http://www.liberliber.it/mediateca/libri/a/alighieri/convivio_edizione_busnelli_vandelli/html/testo.htm#ancora_127345617">"Dante Alighieri - Convivio, Trattato Primo, Capitolo III"</a>. <em>LiberLiber.it</em>. Consultato il 16 aprile 2021.</li>
	<li><a href="http://www.pubblicascuola.it/view.php?id=108">"La pena dell'esilio"</a>. In Dante Alighieri, Convivio I, 3. <em>www.pubblicascuola.it</em>. Consultato il 16 aprile 2021.</li>
	<li>Busnelli G., Vandelli G. (1964). <a href="http://www.liberliber.it/mediateca/libri/a/alighieri/convivio_edizione_busnelli_vandelli/html/testo.htm#ancora_127345619">"Dante Alighieri - Convivio, Trattato Primo, Capitolo V"</a>. <em>LiberLiber.it</em>. Consultato il 16 aprile 2021.</li>
	<li>Busnelli G., Vandelli G. (1964). <a href="http://www.liberliber.it/mediateca/libri/a/alighieri/convivio_edizione_busnelli_vandelli/html/testo.htm#ancora_127345622">"Dante Alighieri - Convivio, Trattato Primo, Capitolo VIII"</a>. <em>LiberLiber.it</em>. Consultato il 16 aprile 2021.</li>
	<li><a href="http://www.pubblicascuola.it/view.php?id=109">"I destinatari dell'opera"</a>. In Dante Alighieri, Convivio I, 8-9. <em>www.pubblicascuola.it</em>. Consultato il 16 aprile 2021.</li>
	<li>Busnelli G., Vandelli G. (1964). <a href="http://www.liberliber.it/mediateca/libri/a/alighieri/convivio_edizione_busnelli_vandelli/html/testo.htm#ancora_127345625">"Dante Alighieri - Convivio, Trattato Primo, Capitolo XI"</a>. <em>LiberLiber.it</em>. Consultato il 16 aprile 2021.</li>
	<li><a href="http://www.pubblicascuola.it/view.php?id=111">"La polemica contro i \"letterati\""</a>. In Dante Alighieri, Convivio I, 11. <em>www.pubblicascuola.it</em>. Consultato il 16 aprile 2021.</li>
	<li>Busnelli G., Vandelli G. (1964). <a href="http://www.liberliber.it/mediateca/libri/a/alighieri/convivio_edizione_busnelli_vandelli/html/testo.htm#ancora_127345627">"Dante Alighieri - Convivio, Trattato Primo, Capitolo XIII"</a>. <em>LiberLiber.it</em>. Consultato il 16 aprile 2021.</li>
	<li><a href="http://www.pubblicascuola.it/view.php?id=112">"L'amore per la lingua materna"</a>. In Dante Alighieri, Convivio I, 13. <em>www.pubblicascuola.it</em>. Consultato il 16 aprile 2021.</li>
</ol>

<div class="page-header">
	<h2 class="content">Bibliografia</h2>
</div>
<ul>
	<li>Cudini, Piero (dicembre 1980). <i>Dante, Convivio (I Ed.)</i>. Garzanti. Consultato il 16 aprile 2021.</li>
</ul>

<div class="page-header">
	<h2 class="content">{{strings.elencoDomini}}</h2>
</div>
<div class="hyperlinksDomain col-md-6 card bd-top-color-yellow">{{strings.dominiCollegamenti}}</div>
<div class="photosDomain col-md-5 card bd-top-color-green">{{strings.dominiFoto}}</div>

<div ng-include src="'views/it/partials/footer.html'"></div>