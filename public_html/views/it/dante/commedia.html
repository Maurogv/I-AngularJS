<div class="jumbotron padding-15px">
		<div class="page-header">
				<h1 class="text-center">{{pagetitle}}</h1>
		</div>
</div>

<div ng-include src="'views/social-btn.html'"></div>
<hr />

<p>La <a href="http://it.wikipedia.org/wiki/Divina_Commedia">Commedia</a> è una canzone in cui Dante, l'autore e protagonista del libro, si ritrova, a metà della sua esistenza, improvvisamente, e senza saperne il motivo, in un bosco oscuro. Smarrito, gli appare il maestro che lo aveva istruito alla poesia, <a href="http://it.wikipedia.org/wiki/Publio_Virgilio_Marone">Virgilio</a>, chiamato da <a href="http://it.wikipedia.org/wiki/Beatrice_Portinari">Beatrice</a>, amata dal poeta in giovinezza poi morta giovane, ultima di una catena di donne che parte da Maria. Virgilio si offre come guida per condurre Dante in un viaggio di espiazione attraverso l'oltretomba visitando le anime morte, avvertendo il pellegrino che egli può condurlo per l'<a href="http://it.wikipedia.org/wiki/Inferno_(Divina_Commedia)">Inferno</a> e per il <a href="http://it.wikipedia.org/wiki/Purgatorio_(Divina_Commedia)">Purgatorio</a>, ma non in <a href="http://it.wikipedia.org/wiki/Paradiso_(Divina_Commedia)">Paradiso</a> per la sua assenza di fede, al quale Dante sarà condotto da anima più degna di lui.<br />
		Dante e Virgilio incontrano i peccatori dell'Inferno, i cui peccati sono eterni, scendendo in un cono rovesciato diviso in nove cerchi a seconda del vizio e del peccato fino al male assoluto <a href="http://it.wikipedia.org/wiki/Lucifero">Lucifero</a>. Attraverso l'ombelico del demonio, da un cavità escono nel Purgatorio, che ha forma di una montagna. Qui incontrano nuovi peccatori, i cui peccati sono meno gravi di quelli dei peccatori dell'Inferno. Dopo le tre fasi del pentimento, presa coscienza del male commesso, confessione a parole, soddisfazione pr mezzo di opere, possono salire questo monte; Dante stesso viene alleggerito dai suoi peccati lungo le nove cornici. In cima al Purgatorio, un immaginario Paradiso Terrestre, Virgilio è sostituito da Beatrice, che costringe Dante al pentimento, che in lacrime ammette i suoi peccati, condizione necessaria per condurlo in Paradiso.<br />
		Il poeta attraversa i nove cieli del Paradiso, guidato da San Bernardo, ormai libero dal peccato, arriva nell'Empireo dove c'è Dio per l'incontro finale con Gesù Cristo, mistero di amore. La luce accecante impedisce la visione, e cessa la forza di Dante, la sua alta fantasia. L'ultimo verso della Commedia, <em>l'amor che move il cielo e l'altre stelle</em>, chiude il viaggio iniziato nel mare agitato <em>nel mezzo del cammin di nostra vita</em>, di una melodia circolare.</p>

<p>La Commedia è un poema diviso in tre cantiche, Inferno, Purgatorio e Paradiso, composte in canti, trentaquattro per l'Inferno di cui il primo considerato prologo, trentatre per Purgatorio e Paradiso, per un totale di cento, i canti sono in terzine di endecasillabi.<br />
		Nel Convivio, Dante ha spiegato come vanno ricercati i <a href="#convivioTrattatoSecondo#quattro_sensi">sensi</a> in un testo poetico, individuandoli fino a un numero di quattro, letterale, allegorico, morale, anagogico. Forte è l'allegoria lungo tutto il poema, la selva oscura rappresenta il peccato, Dante è se stesso, ma anche ogni uomo.</p>

<p>Alta e popolare, la Commedia influenza da oltre settecento anni la poesia e l'arte con invenzioni geniali, musica, parole, senso apparente e profondo, morale e religioso. Vive perchè è il più bel racconto in versi del cammino dell'uomo che sia stato mai scritto. Dante afferma che con l'aiuto di Dio dal male si può uscire per il bene, certezza che gli viene dalla fede cristiana.<br />
		La narrazione nell'universo geometrico di Dante è sempre ricca di nuovi episodi perchè è un viaggio e incontra numerosi personaggi, alimentato dal dialogo tra allievo e maestro. A questo si sovrappone la possibilità di raccontare in due modi, in veste di protagonista del viaggio e autore del libro. Straordinaria è la capacità con cui Dante in pochi versi delinea i personaggi della Commedia, con memorabili dialoghi. Sorprende come isola e discorre su temi complessi e il fatto che si possa leggere ogni canto in modo autonomo.<br />
		Al centro delle cantiche, le passioni del poeta: l'amor civile per la propria città, Firenze, la politica e l'amore verso una donna. Saranno tradita dalla vita: l'amata Beatrice muore giovane, a parte avversa politica lo condanna a morte ed è costretto a girovagare da esule per guadagnarsi il pane. Dante delinea la sua visione del mondo: due sono i poteri che indispensabili uno per l'altro. Ma la Chiesa Cattolica è corrotta e non c'è un potere statale in grado di governare.<br />
		Dante non inventa un universo, illustra quello esistente che per grazia ha visitato in tre giorni. Esso è stato, è e sarà regolato da Dio, con le leggi naturali, in cui la sua parola è contenuta nella Bibbia. Dio ha fatto l'uomo a sua somiglianza, ma libero. L'uomo per sua natura può scegliere e orientarsi per mezzo della ragione, avendo la capacità di farsi amare. I versi con i santi del Paradiso, i quali hanno amato gratuitamente, sono una delle più alte lodi a Dio.</p>

<p>Memorabili alcuni versi e personaggi, versi che sono la Commedia, che non riesco a non citare, molti nell&#39;Inferno, il canto I 1-3, <em>Nel mezzo del cammin di nostra vita mi ritrovai per una selva oscura chè la diritta via era smarrita</em><my-ref>^</my-ref> e tutto il canto I, Porta dell&#39;Inferno Canto III 1-9,<em>&quot;Per me si va nella città dolonte, per me si va nell&#39;etterno dolore, per me si va tra la perduta gente. Giustizia mosse il mio alto fattore, fecemi la divina podesta, la somma sapienza e il divino amore. Dinanzi a me non fuoro cose create se non etterne e io in etterno duro, lasciate ogne speranza voi ch&#39;intrate&quot;</em><my-ref>^</my-ref>, poi il canto V<my-ref>^</my-ref> con Minosse, Paolo e Francesca, fino ad Ulisse e alle sue parole nel XXVI 118-120 <em>&quot;Considerate la vostra semenza, fatti non foste per viver come bruti, ma per seguir virtute e canoscenza&quot;</em><my-ref>^</my-ref>, il Conte Ugolino e l&#39;Arcivescovo Ruggieri Canto XXXIII 1 <em>La bocca sollevò dal fiero pasto,</em><my-ref>^</my-ref> e molti altri.<br />
		Nel Purgatorio le ultime parole di Virgilio, Purgatorio XXVII 127-142, &quot;<em>Il temporal foco e l&#39;etterno veduto hai figlio; e se&#39; venuto in parte dov&#39;io per me più oltre non discerno. Tratto t&#39;ho qui con ingegno e con arte, lo tuo piacere omai prendi per duce; fuor se de&#39; l&#39;erte vie, fuor se&#39; de l&#39;arte. Vedi lo sol che &#39;n fronte ti riluce; vedi l&#39;erbette, i fiori e li arbuscelli che qui la terra sol da sè produce. Mentre che vegnan lieti li occhi belli, che lagrimando, a te venir mi fenno, seder ti puoi e puoi andare tra elli. Non aspettar mio dir più, ne mio cenno; libero, dritto e sano è tuo arbitrio, e fallo fora non fare a suo senno, per ch&#39;io te sovra te corono e mitrio.&quot;</em><my-ref>^</my-ref>, la canzone delle tre Virtù Teologali rivolte a Beatrice, Purgatorio XXXI 133-145 &quot;<em>Volgi Beatrice, volgi li occhi santi&quot;, era la sua canzone, &quot;al tuo fedele che, per vederti, ha mossi passi tanti! Per grazia fa noi grazia che disvele a lui la bocca tua, si che discerna la seconda bellezza che ti cele&quot;. O isplendor di viva luce etterna chi palido si fece sotto l&#39;ombra sì di Parnaso, o bevve in sua cisterna, che non paresse aver la mente ingombra, tentando a render te qual tu paresti la dove armonizzando il ciel t&#39;adombra, quando ne l&#39;aere aperto ti solvesti?</em><my-ref>^</my-ref> e molti altri.</p>

<p>Non è mia intenzione approfondire la Commedia, la &#39;userò&#39; quando mi verranno alcuni flash nella stesura di questo sito, versi che sempre mi hanno accompagnato nella mia vita da giovane e da adulto, da amante della parola, delle regole della composizione delle frasi, dei rapporti tra esse e della loro musicalità. E nella mia condizione, a volte da malato, colui che ha male o sta male e cerca il bene, o che sta meglio, ma anche da camminatore, corridore, esploratore, studioso, da colui che desidera di non essere allontanato dal banchetto della verità. I versi e le terzine verranno esaminate per il senso letterale e il significato all&#39;interno della Commedia e nel contesto in cui vengono da me citate.</p>

<hr />
<div class="page-header">
	 <h2 class="content">{{strings.note}}</h2>
</div>
<ol class="references">
	<li>Wikisource <a href="http://it.wikisource.org/wiki/Divina_Commedia/Inferno/Canto_I">Divina Commedia/Inferno/Canto I</a></li>
	<li>Wikisource <a href="http://it.wikisource.org/wiki/Divina_Commedia/Inferno/Canto_III">Divina Commedia/Inferno/Canto III</a></li>
	<li>Wikisource <a href="http://it.wikisource.org/wiki/Divina_Commedia/Inferno/Canto_V">Divina Commedia/Inferno/Canto V</a></li>
	<li>Wikisource <a href="http://it.wikisource.org/wiki/Divina_Commedia/Inferno/Canto_XXVI">Divina Commedia/Inferno/Canto XXVI</a></li>
	<li>Wikisource <a href="http://it.wikisource.org/wiki/Divina_Commedia/Inferno/Canto_XXXIII">Divina Commedia/Inferno/Canto XXXIII</a></li>
	<li>Wikisource <a href="http://it.wikisource.org/wiki/Divina_Commedia/Purgatorio/Canto_XXVII">Divina Commedia/Purgatorio/Canto XXVII</a></li>
	<li>Wikisource <a href="http://it.wikisource.org/wiki/Divina_Commedia/Purgatorio/Canto_XXXI">Divina Commedia/Purgatorio/Canto XXXI</a></li>
</ol>

<div class="page-header">
	<h2 class="content">{{strings.elencoDomini}}</h2>
</div>
<div class="hyperlinksDomain col-md-6 card bd-top-color-yellow">{{strings.dominiCollegamenti}}</div>
<div class="photosDomain col-md-5 card bd-top-color-green">{{strings.dominiFoto}}</div>

<div ng-include src="'views/it/partials/footer.html'"></div>