<div class="jumbotron padding-15px">
	<div class="page-header">
		<h1 class="text-center">{{pagetitle}}</h1>
	</div>
</div>

<div ng-include src="'views/social-btn.html'"></div>
<hr />

<p>La <a href="http://it.wikipedia.org/wiki/Divina_Commedia">Commedia</a> è una canzone in cui Dante, l'autore e protagonista del libro, si ritrova, a metà della sua esistenza, improvvisamente, e senza saperne il motivo, in un bosco oscuro. Smarrito, appare il maestro che lo aveva istruito alla poesia, <a href="http://it.wikipedia.org/wiki/Publio_Virgilio_Marone">Virgilio</a>, chiamato da <a href="http://it.wikipedia.org/wiki/Beatrice_Portinari">Beatrice</a>, amata dal poeta in giovinezza e poi morta giovane, ultima di una catena di donne che parte da Maria. Virgilio si offre come guida per condurre Dante in un viaggio di espiazione attraverso l'oltretomba visitando le anime morte, avvertendo che egli può condurlo per l'<a href="http://it.wikipedia.org/wiki/Inferno_(Divina_Commedia)">Inferno</a> e per il <a href="http://it.wikipedia.org/wiki/Purgatorio_(Divina_Commedia)">Purgatorio</a>, ma non in <a href="http://it.wikipedia.org/wiki/Paradiso_(Divina_Commedia)">Paradiso</a> per la sua assenza di fede, al quale Dante sarà condotto da anima più degna di lui.<br />
	Dante e Virgilio incontrano i peccatori dell'Inferno, condannati per l'eternità, scendendo in un cono rovesciato diviso in nove cerchi a seconda del vizio e del peccato fino al male assoluto, <a href="http://it.wikipedia.org/wiki/Lucifero">Lucifero</a>. Attraverso l'ombelico del demonio, da un cavità i due pellegrini escono dalla parta opposta della crosta terreste dove si innalza la montagna del Purgatorio. Qui incontrano nuovi peccatori, che scontano una inclinazione verso il vizio o una colpa grave di cui in vita hanno manifestato un pentimento. La pena dura secondo il tempo che hanno peccato quaggiù e poi possono salire questo monte. Dinnanzi a una figura celeste, il portinaio del Purgatorio, tre sono le fasi del pentimento: presa coscienza del male commesso, confessione a parole, soddisfazione per mezzo di opere. Dante stesso viene alleggerito dai suoi peccati lungo le nove cornici. In cima al Purgatorio, un immaginario Paradiso Terrestre, Virgilio è sostituito da Beatrice, che costringe Dante al pentimento, che in lacrime ammette i suoi peccati, condizione necessaria per condurlo in Paradiso.<br />
	Il poeta attraversa i nove cieli del Paradiso. Qui incontra molti santi della Chiesa Cattolica, che hanno amato gratuitamente il prossimo, e i versi sono una delle più alte lodi a Dio. Nell'ultimo canto, San Bernardo da Chiaravalle con un preghiera alla Vergine Maria introduce Dante, ormai senza peccato, all'Empireo dove c'è Dio, per l'incontro finale, scopo del viaggio. Vede tre cerchi di eguale misura e diversi colori, poi scorge una figura umana nel secondo cerchio. Mentre ammette l'incapacità di spiegare l'Incarnazione del Figlio, Dante viene rapito da un'estasi che cessa la forza dell'alta fantasia. L'ultimo verso della Commedia, <em>l'amor che move il cielo e l'altre stelle</em>, chiude il viaggio iniziato <em>nel mezzo del cammin di nostra vita</em>.</p>

<p>La Commedia è un poema diviso in tre cantiche, Inferno, Purgatorio e Paradiso, composte in canti, trentaquattro per l'Inferno di cui il primo considerato prologo, trentatre per Purgatorio e Paradiso, per un totale di cento, i canti sono in terzine di endecasillabi.<br />
	Nel Convivio, Dante ha spiegato come vanno ricercati i <a href="#convivioTrattatoSecondo#quattro_sensi">sensi</a> in un testo poetico, individuandoli fino a un numero di quattro, letterale, allegorico, morale, anagogico, tutti presenti nella Commedia. Forte è l'allegoria lungo tutto il poema, la selva oscura rappresenta il peccato, Dante è se stesso e ogni uomo.</p>

<p>Alta e popolare, la Commedia influenza da oltre settecento anni la poesia e l'arte con invenzioni geniali, parole in musica. Vive perchè <i>il poema sacro al quale ha posto mano e cielo e terra</i> è il viaggio che intraprende un uomo per scappare dal male, visitando l'oltretomba, in tre giorni, il regno che molti si chiedono come sarà. Dante non lo inventa, per grazia illustra quello esistente. Esso è stato, è e sarà regolato da Dio, in cui la sua parola è contenuta nella Bibbia. Dio ha fatto l'uomo a sua somiglianza, ma libero. Per i cristiani, l'incarnazione del Figlio di Dio con la sua morte in croce e resurrezione ha redento il mondo.<br />
	La narrazione nell'universo geometrico di Dante è un susseguirsi di episodi e incontri. È alimentato dal dialogo e la complicità tra allievo e maestro e dalla libertà della duplice veste di protagonista del viaggio e autore del libro. Straordinaria è la capacità con cui Dante in pochi versi delinea i personaggi della Commedia, con memorabili dialoghi. Inoltre, isola temi, e mi viene in mente la discussione sulla Fortuna. Ed è incredibile come si possa leggere ogni canto autonomamente, nonostante esso sia unico per la struttura complessiva della Commedia.<br />
	Al centro delle cantiche, le passioni del poeta: l'amor civile per Firenze, il <i>bello ovile ov’io dormi’ agnello</i>, la politica e l'amore verso una donna. Saranno tradita dalla vita: Beatrice muore giovane, la parte politica avversa della sua città, i Neri della parte guelfa, lo condannano a morte ed è costretto a girovagare da esule per guadagnarsi il pane; nonostante la speranza non tornerà nella cittò natale. Eppure, Dante progredisce come uomo e poeta. Delinea la sua visione del mondo: due sono i poteri che sono indispensabili uno per l'altro; ma la Chiesa Cattolica è corrotta e non c'è un potere statale in grado di governare.</p>

<p>Memorabili alcuni versi e personaggi, che non riesco a non citare e perchè sia il suono stesso a raccontare. Inferno, canto I, 1-3: <em>Nel mezzo del cammin di nostra vita mi ritrovai per una selva oscura chè la diritta via era smarrita</em><my-ref>^</my-ref> e tutto il resto del canto. Porta dell'Inferno, Canto III, 1-9:<em>'Per me si va nella città dolonte, per me si va nell'etterno dolore, per me si va tra la perduta gente. Giustizia mosse il mio alto fattore, fecemi la divina podesta, la somma sapienza e il divino amore. Dinanzi a me non fuoro cose create se non etterne e io in etterno duro, lasciate ogne speranza voi ch'intrate'</em>.<my-ref>^</my-ref> Il canto V<my-ref>^</my-ref> con Minosse, Paolo e Francesca, e Ulisse con le sue parole nel XXVI, 118-120: <em>'Considerate la vostra semenza, fatti non foste per viver come bruti, ma per seguir virtute e canoscenza</em><my-ref>^</my-ref>. Canto XXXIII, 1, il Conte Ugolino e l'Arcivescovo Ruggieri: <em>La bocca sollevò dal fiero pasto,</em><my-ref>^</my-ref> e molti altri.<br />
	Purgatorio XXVII, 127-142, le ultime parole di Virgilio: <em>'Il temporal foco e l'etterno veduto hai figlio; e se' venuto in parte dov'io per me più oltre non discerno. Tratto t'ho qui con ingegno e con arte, lo tuo piacere omai prendi per duce; fuor se de' l'erte vie, fuor se' de l'arte. Vedi lo sol che 'n fronte ti riluce; vedi l'erbette, i fiori e li arbuscelli che qui la terra sol da sè produce. Mentre che vegnan lieti li occhi belli, che lagrimando, a te venir mi fenno, seder ti puoi e puoi andare tra elli. Non aspettar mio dir più, ne mio cenno; libero, dritto e sano è tuo arbitrio, e fallo fora non fare a suo senno, per ch'io te sovra te corono e mitrio.</em><my-ref>^</my-ref> La canzone delle tre Virtù Teologali rivolte a Beatrice, Purgatorio XXXI, 133-145: <em>'Volgi Beatrice, volgi li occhi santi', era la sua canzone, 'al tuo fedele che, per vederti, ha mossi passi tanti! Per grazia fa noi grazia che disvele a lui la bocca tua, si che discerna la seconda bellezza che ti cele'. O isplendor di viva luce etterna chi palido si fece sotto l'ombra sì di Parnaso, o bevve in sua cisterna, che non paresse aver la mente ingombra, tentando a render te qual tu paresti la dove armonizzando il ciel t'adombra, quando ne l'aere aperto ti solvesti?</em><my-ref>^</my-ref> e molti altri.</p>

<p>Poichè mi aggingo a raccontare la mia di storia, sfortunata, non poteva mancare una breve introduzione del libro che mi ha rapito in giovinezza. Non lessi nient'altro che Dante, tutti i giorni. La lingua italiana suona così bene. Avevo voglia di imparare e ci sono frammenti di storia greco e latina, e mi sarebbe piaciuto studiarli a scuola. Per fantasia supera tutti, pari a Omero. Tratta con semplicità argomenti essenziali dell'esistenza, e non sono pratico di filosofia. Non mi stanco di leggere la Commedia perchè l'autore è il protagonista coraggioso, un uomo che nel pericolo e la paura si aggrappa al caro maestro di poesia e alla fede cristiana. Anch'io sono smarrito. Il sommo poeta mi guida (e mi diverte) tra le storie di uomini nella sua visione del mondo, dove c'è il Vangelo e la certezza di Dio; così mi rieduca alla fede. Non avendola coltivata è dimenticata. Imparo a memoria il poema perchè è una canzone; recitando ascolto la mia voce e in piedi la mia schiena mi fa meno male.</p>

<hr />
<div class="page-header">
	<h2 class="content">{{strings.note}}</h2>
</div>

<ol class="references">
	<li><a href="http://it.wikisource.org/wiki/Divina_Commedia/Inferno/Canto_I">"Divina Commedia/Inferno/Canto I"</a>. <i>Wikisource</i>. Wikimedia Foundation, Inc. Consultato il 12 aprile 2021.</li>
	<li><a href="http://it.wikisource.org/wiki/Divina_Commedia/Inferno/Canto_III">"Divina Commedia/Inferno/Canto III"</a>. <i>Wikisource</i>. Wikimedia Foundation, Inc. Consultato il 12 aprile 2021.</li>
	<li><a href="http://it.wikisource.org/wiki/Divina_Commedia/Inferno/Canto_V">"Divina Commedia/Inferno/Canto V"</a>. <i>Wikisource</i>. Wikimedia Foundation, Inc. Consultato il 12 aprile 2021.</li>
	<li><a href="http://it.wikisource.org/wiki/Divina_Commedia/Inferno/Canto_XXVI">"Divina Commedia/Inferno/Canto XXVI"</a>. <i>Wikisource</i>. Wikimedia Foundation, Inc. Consultato il 12 aprile 2021.</li>
	<li><a href="http://it.wikisource.org/wiki/Divina_Commedia/Inferno/Canto_XXXIII">"Divina Commedia/Inferno/Canto XXXIII"</a>. <i>Wikisource</i>. Wikimedia Foundation, Inc. Consultato il 12 aprile 2021.</li>
	<li><a href="http://it.wikisource.org/wiki/Divina_Commedia/Purgatorio/Canto_XXVII">"Divina Commedia/Purgatorio/Canto XXVII"</a>. <i>Wikisource</i>. Wikimedia Foundation, Inc. Consultato il 12 aprile 2021.</li>
	<li><a href="http://it.wikisource.org/wiki/Divina_Commedia/Purgatorio/Canto_XXXI">"Divina Commedia/Purgatorio/Canto XXXI"</a>. <i>Wikisource</i>. Wikimedia Foundation, Inc. Consultato il 12 aprile 2021.</li>
</ol>

<div class="page-header">
	<h2 class="content">{{strings.elencoDomini}}</h2>
</div>
<div class="hyperlinksDomain col-md-6 card bd-top-color-yellow">{{strings.dominiCollegamenti}}</div>
<div class="photosDomain col-md-5 card bd-top-color-green">{{strings.dominiFoto}}</div>

<div ng-include src="'views/it/partials/footer.html'"></div>