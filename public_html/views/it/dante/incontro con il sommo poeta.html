<div class="jumbotron padding-15px">
	<div class="page-header">
		<h1 class="text-center">{{pagetitle}}</h1>
	</div>
</div>

<div ng-include src="'views/social-btn.html'"></div>
<hr />

<p>Da giovane mi piaceva leggere, molti erano libri di narrativa e poesia. Numerosi autori citavano e rendevano omaggio allo stesso poeta. Consapevole che difficilmente grandi scrittori e poeti potessero sbagliare, ritardavo la lettura del sommo poeta per rimanere ancora nell'ombra degli altri, per approfondirlo più avanti. Mi vengono in mente <a href="http://it.wikipedia.org/wiki/Fëdor_Dostoevskij">Dostojevski</a>, <a href="http://it.wikipedia.org/wiki/Eugenio_Montale">Montale</a>, <a href="http://it.wikipedia.org/wiki/Giosuè_Carducci">Carducci</a>, <a href="http://it.wikipedia.org/wiki/Ugo_Foscolo">Foscolo</a>, <a href="http://it.wikipedia.org/wiki/Carlo_Emilio_Gadda">Gadda</a>, <a href="http://it.wikipedia.org/wiki/Carlo_Porta">Porta</a>, <a href="http://it.wikipedia.org/wiki/Giacomo_Leopardi">Leopardi</a>, <a href="http://it.wikipedia.org/wiki/Alessandro_Manzoni">Manzoni</a>. Nel secondo dei suoi Canti, Sopra il Monumento di Dante,<my-ref>^</my-ref> Giacomo Leopardi lo definì <em>colui per lo cui verso Il meonio cantor non è più solo,</em> accostando Dante a <a href="https://it.wikipedia.org/wiki/Omero">Omero</a>, originario della Meonia, autore dell'Iliade e dell'Odissea, i due massimi poemi epici della letteratura greca; Alessandro Manzoni, prima della stesura definitiva dei <a href="http://it.wikipedia.org/wiki/I_promessi_sposi">Promessi Sposi</a>, comprende di dover lavare i panni in <a href="http://it.wikipedia.org/wiki/Arno">Arno</a>.</p>

<p><a href="http://it.wikipedia.org/wiki/Dante_Alighieri">Dante</a> lo avevo studiato alla scuola secondaria, ricordo solo qualche frammento di discussioni durante il terzo anno sulla Divina Commedia con la insegnante d'italiano dell'istituto tecnico, senza che rimanesse traccia in me. Nel corso del primo anno di università lessi l'Inferno, specialmente nel tragitto per raggiungere il politecnico, sul tram 33 che impiegava più di mezz'ora per attraversare Milano; alla sera imparavo a memoria le terzine. Volendo approfondire l'origine, lessi in italiano una delle sue prime opere, <a href="http://it.wikipedia.org/wiki/De_vulgari_eloquentia">De vulgari eloquentia</a>, scritto in latino, in cui il poeta fiorentino sosteneva la dignità della lingua volgare.<br />
	Poi, arrivai al <a href="#introduzioneaConvivio">Convivio</a>, rimanendo folgorato dalle prime parole, sia per la bellezza che per l'argomento, come l'uomo naturalmente desideri sapere. Proseguendo, mi colpì come la prima parte (primo trattato) non è l'argomento vero e proprio, come in qualsiasi libro avessi letto, ma invece la sua introduzione. Qui Dante ragiona sulle condizioni che scusano di scrivere di sè e a chi fosse rivolto. Il trattato si regge su una metafora, e il cibo della mensa di Dante è il sapere. Questo libro, che mi fece innamorare di Dante per sempre, è anticipazione e preparazione alla <a href="#commedia">Commedia</a>.</p>

<hr />
<div class="page-header">
	<h2 class="content">{{strings.note}}</h2>
</div>
<ol class="references">
	<li><a href="http://it.wikisource.org/wiki/Canti_(Leopardi_-_Donati)/II._Sopra_il_monumento_di_Dante">"Canti (Leopardi - Donati)/II. Sopra il monumento di Dante"</a>. <i>Wikisource</i>. Wikimedia Foundation, Inc. Consultato il 6 aprile 2021.</li>
</ol>

<div class="page-header">
	<h2 class="content">{{strings.elencoDomini}}</h2>
</div>
<div class="hyperlinksDomain col-md-6 card bd-top-color-yellow">{{strings.dominiCollegamenti}}</div>
<div class="photosDomain col-md-5 card bd-top-color-green">{{strings.dominiFoto}}</div>

<div ng-include src="'views/it/partials/footer.html'"></div>