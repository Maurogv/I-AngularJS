<div class="jumbotron padding-15px">
	<div class="page-header">
		<h1 class="text-center">{{pagetitle}}</h1>
	</div>
</div>

<div ng-include src="'views/social-btn.html'"></div>
<hr />

<p><a href="http://it.wikipedia.org/wiki/Convivio">Convivio</a> è un banchetto del sapere in lingua volgare scritto da Dante Alighieri, approssimativamente tra il 1304 e il 1307; è costituito da quattro trattati, i primi di un'opera incompiuta. Dante istituisce questa mensa dopo che non ha potuto non raccontare lo straordinario sentimento che è maturato in lui, che ha espresso in canzoni. Per essere apprezzate non solo per la bellezza, le canzoni richiedono un commento perchè il loro vero significato è nascosto. Nella prima, nel suo cuore coesistano due pensieri apparentemente contrapposti, l'anima che piange per Beatrice e l'amore per una nuova donna. Rivolge la domanda a intelletti che vivono nel terzo cielo, dove nasce l'amore. Il commento prima instruisce su come leggere un testo, poi discute dei cieli, mossi da creature che contemplano la Trinità. I cieli sono nove che ruotano attorno all'Empireo, dove c'è Dio. Dante dice che a ogni cielo corrisponde una scienza. Per gli argomenti e lo stile linguistico elevato, si può a ragione ritenere questo libro una anticipazione e preparazione alla forma perfetta della <a href="#commedia">Commedia</a>.</p>

<p>Dante nel <a href="#convivioTrattatoPrimo">primo trattato</a> del Convivio, che ha funzione introduttiva, ragiona sulla felicità ultima dell'uomo partendo da posizione aristoteliche. Avendo raccolto anche solo le briciole del pane degli angeli (sapienza, conoscenza), il poeta è fuggito dall'ignoranza; vedendo gli altri uomini nella sua condizione precedente, prova misericordia, che è sorgente del bene. Istituisce allora un banchetto, al quale, a causa dei difetti, dentro e fuori dall'uomo, pochi sono invitati. Il sapere che egli somministra è quindi il commento (il pane) alle sue canzoni (le portate). Prima però, Dante deve ripulite il suo pane da due macchie: parlare di sè (concesso dal pericolo e dall'infamia) e la sua difficoltà (necessaria perchè le sue opere erano ritenute di minor pregio a causa dell'esilio). Infine, Dante ragiona sulla materia del commento, ossia la lingua, il volgare preferito al latino, che sarà un nuovo sole, luce per molti che sono nelle tenebre.</p>

<p>Nel <a href="#convivioTrattatoSecondo">secondo trattato</a>, ossia dopo l'introduzione, il testo della Prima Canzone, la prima delle vivande, nella metafora alimentare che regge il libro. Il poeta si rivolge a intelletti che muovono il terzo cielo, in quanto la novità del suo cuore che non riesce a trattenere viene dal loro cielo (Venere). Il poeta chiede chi è questo nuovo amore che contrasta l'anima che piange ancora la morte di Beatrice. È una donna, ricca di pietà e umile, saggia e cortese! Il commento del poeta prima istruisce su come leggere un testo, e come nei poeti il senso letterale è falso mentre è vera l'allegoria. Poi, dovendo dire chi e quante sono queste Intelligenze (o Angeli) e del loro cielo, perchè il discorso sia comprensibile discute su tutta la geometria celeste. I cieli sono nove, suddivisi in tre gerarchie, che contemplano la Trinità, ognuno secondo la persona e la relazione tra persone. Prima gerarchia: Angeli, Arcangeli, Troni; seconda gerarchia: Dominazioni, Virtuti, Principati; terza gerarchia: Potestati, Cherubini, Serafini. Il terzo cielo contempla lo Spirito Santo, nella persona stessa. La prova della loro esistenza viene da Gesù Cristo, la cui nascita è annunciata dell'Arcangelo Gabriele, e da Gesù stesso, che parla di legioni di angeli.<br />
	Su questa base, Dante costruisce una piccola enciclopedia medioevale del sapere, che è uno degli scopi del Convivio. A ogni cielo corrisponda una scienza, suddivise classicamente nel Trivio (Grammatica, Retorica, Dialettica) e Quadrivio (Aritmetica, Geometria, Astronomia e Musica), e più in alto Fisica e Morale, fino alla Filosofia e alla Teologia. Alla fine risulterà evidente che la donna di cui Dante si è innamorato, non è una donna reale ma è la Filosofia; a questa scienza era stato introdotto dalle letture di Boezio, in cui aveva cercato e trovato consolazione alla morte di Beatrice, e di Cicerone.</p>

<p>Riprendere il Convivio è stato un'esperienza impegnativa, che mi ha gratificato. Nacque dall'idea di raccontare la mia storia personale, una lunga marginalità e dolore conseguenza di una caduta. Ben presto mi resi conto della mia incapacità di rendere una narrazione efficace, interessante, vera. E allora perchè non approfondire prima il libro che nel mio lontano passato ricordo mi avesse spiegato come in un testo vanno ricercati più sensi. Nel 2014 e 2015, ho dedicato mesi alla mia nuova lettura del Convivio e alla parafrasi. Dopo il Primo Trattato, la prima parte che funge da proemio, nel Trattato Secondo ho concentrato il mio lavoro sulla prima e quarta stanza della Prima Canzone. Vorrei essere uno di quelli che il <a href="#convivioTrattatoPrimo#trattatoI_CapitoloXIII_12">pane orzato</a> sazierà migliaia.</p>

<p>La parafrasi è stata il modo di comprendere a fondo il senso letterale, il di fuori che permette di arrivare al di dentro, il vero senso, altrimenti impenetrabile. Essa ha il compito di trasformare un testo che ha un registro linguistico distante a uno attuale e comprensibile secondo le regole grammaticali e le parole della lingua corrente, mantenendo, se possibile, riconoscibilità e assonanza. In questo caso fare la parafrasi significa la trasformazione dell'alto stile poetico di Dante a uno più umile.<br />
	La mia parafrasi segue ogni divisione del testo originario del capitolo, senza rimandi a note. Quando il testo parafrasato, non è facilmente comprensibile o di significato nascosto, tra parentesi, merita una piccola spiegazione: un soggetto, un oggetto, un complemento, una congiunzione, una conseguenza di parti precedente; oppure la fonte, quando il poeta cita passi del Vangelo o altro. Solo quando anche questo non era sufficiente, c'è una spiegazione nella riga successiva.</p>

<p>Per la lingua inglese, il Convivio copiato è l'eccellente traduzione di Richard Lansing, che è riuscito a coniugare fedeltà al testo e assonanza. La sua traduzione è gia una parafrasi, un americano che mi aiutato tanto anche a comprendere il testo che è in volgare italiano! Talvolta è stato utile anche Poetry in Translation, che fa una parafrasi con un linguaggio più semplice.</p>

<hr />
<div class="page-header">
	<h2 class="content">{{strings.note}}</h2>
</div>
<ol class="references">
	
</ol>

<div class="page-header">
	<h2 class="content">{{strings.elencoDomini}}</h2>
</div>
<div class="hyperlinksDomain col-md-6 card bd-top-color-yellow">{{strings.dominiCollegamenti}}</div>
<div class="photosDomain col-md-5 card bd-top-color-green">{{strings.dominiFoto}}</div>

<div ng-include src="'views/it/partials/footer.html'"></div>