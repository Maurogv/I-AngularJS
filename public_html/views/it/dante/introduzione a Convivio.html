<div class="jumbotron padding-15px">
	<div class="page-header">
		<h1 class="text-center">{{pagetitle}}</h1>
	</div>
</div>

<div ng-include src="'views/social-btn.html'"></div>
<hr />

<p><a href="http://it.wikipedia.org/wiki/Convivio">Convivio</a> è l'opera in cui Dante Alighieri offre un banchetto del sapere in lingua volgare. Scritto approssimativamente tra il 1304 e il 1307, è costituito da quattro trattati, i primi di un'opera incompiuta. Gli scritti giovanili e amorosi vengono così lasciati alle spalle per un trattato dottrinale. Non è un sapere inquadrabile secondo schemi o suddiviso in voci, ma è piuttosto un dialogo con creature invisibili celesti, che operano in una geometria di cerchi, dal basso verso l'alto, che sono irradiazione di Dio. L'origine è l'esperienza personale, solitudine e smarrimento, perchè il poeta dice del travaglio con il quale egli ha superato il dolore della morte di Beatrice. Uno spirito gentile di amore apre la bocca al poeta che scrive in canzoni, le quali per essere comprese richiedono un commento. Per gli argomenti e lo stile linguistico elevato, si può a ragione ritenere questo libro una anticipazione e preparazione alla forma perfetta della <a href="#commedia">Commedia</a>.</p>

<p>Dante nel <a href="#convivioTrattatoPrimo">primo trattato</a> del Convivio, che ha funzione introduttiva, ragiona sulla felicità ultima dell'uomo partendo da posizione aristoteliche. Stabilisce chi sono coloro che possono partecipare a questa mensa. Il poeta fiorentino spiega quando è concesso a parlare di se stessi, e quindi del suo esilio e del suo nome infamato. Dice perchè il suo commento è così duro, difficile e della scelta della lingua, il volgare preferito al latino.</p>

<p>Nel <a href="#convivioTrattatoSecondo">secondo trattato</a> subito la Prima Canzone, la vivanda, il piatto principale, parte della metafora alimentare che regge il libro.<br />
	Il poeta canta l'amore per una nuova donna e in che modo questo nuovo pensiero gli ha permesso di superare la tristezza per la morte del primo amore, Beatrice. Il commento del poeta, il pane, è teso a spiegare nei minimi dettagli ogni verso della canzone; allora è necessario istruire prima come si deve leggere un testo poetico. Dice chi sono le creature che egli ha invitato ad ascoltare la propria canzone, che sono legame tra cielo e terra, e qui iniziano le lodi di Dante a Dio.<br />
	Su questa base, Dante costruisce una piccola enciclopedia medioevale del sapere, che è uno degli scopi del Convivio. A ogni cielo corrisponda una scienza, suddivise classicamente nel Trivio (Grammatica, Retorica, Dialettica) e Quadrivio (Aritmetica, Geometria, Astronomia e Musica), e più in alto Fisica e Morale, fino alla Filosofia e alla Teologia. Alla fine risulterà evidente che la donna di cui Dante si è innamorato, non è una donna reale ma è la Filosofia; a questa scienza era stato introdotto dalle letture di Boezio, in cui aveva cercato e trovato consolazione alla morte di Beatrice, e di Cicerone.</p>

<p>Riprendere il Convivio è stato un esperienza forte e impegnativa, che mi ha reso felice! Nacque dall'idea di raccontare la mia storia personale, una lunga marginalità come conseguenza di una caduta. Ben presto mi resi conto della mia incapacità di rendere una narrazione efficace, interessante, vera. E allora perchè non approndire prima il significato di un libro che nel lontano passato mi aveva stupito, segnato. Nel 2014 e 2015, ho dedicato mesi alla mia nuova lettura del Convivio e poi alla parafrasi. Dopo il Primo Trattato, la prima parte che funge da proemio, nel Trattato Secondo ho concentrato il mio lavoro sulla prima e quarta stanza della Prima Canzone. Per il risultato positivo, credo di essere stato uno che il <a href="#convivioTrattatoPrimo#trattatoI_CapitoloXIII_12">pane orzato</a> sazierà migliaia.</p>

<p>La parafrasi è stata il modo di comprendere a fondo il senso letterale, il di fuori che permette di arrivare al di dentro, il vero senso, altrimenti impenetrabile. Essa ha il compito di trasformare un testo che ha un registro linguistico distante a uno attuale e comprensibile secondo le regole grammaticali e le parole della lingua corrente mantenendo, se possibile, la riconoscibilità e l'assonanza; in questo caso fare la parafrasi significa la trasformazione dell'alto stile poetico di Dante a uno più umile.<br />
	La mia parafrasi segue ogni divisione del testo originario del capitolo, senza rimandi a note. Quando il testo anche parafrasato non è facilmente comprensibile o di significato nascosto, tra parentesi, merita una piccola spiegazione: un soggetto, un oggetto, un complemento, una congiunzione, una conseguenza di parti precedente; oppure la fonte, quando il poeta cita passi del Vangelo o altro. Solo quando anche questo non era sufficiente, c'è una spiegazione nella riga successiva.</p>

<p>Per la lingua inglese, il Convivio copiato è l'eccellente traduzione di Richard Lansing, che è riuscito a coniugare fedeltà al testo e assonanza. La sua traduzione è gia una parafrasi, che mi aiutato tanto anche a comprendere il commento in lingua italiana!. Talvolta è stato utile anche Poetry in Translation, che fa una parafrasi con un linguaggio più semplice.</p>

<hr />
<div class="page-header">
	<h2 class="content">{{strings.note}}</h2>
</div>
<ol class="references">
	
</ol>

<div class="page-header">
	<h2 class="content">{{strings.elencoDomini}}</h2>
</div>
<div class="hyperlinksDomain col-md-6 card bd-top-color-yellow">{{strings.dominiCollegamenti}}</div>
<div class="photosDomain col-md-5 card bd-top-color-green">{{strings.dominiFoto}}</div>

<div ng-include src="'views/it/partials/footer.html'"></div>