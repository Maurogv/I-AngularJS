<div class="jumbotron">
	<h1>{{pagetitle}}</h1>
	<p>Un <b>memoriale di guerra</b> è una costruzione, un <a href="https://en.wikipedia.org/wiki/Monument">monumento</a>, una statua o altro edificio per celebrare una vittoria di guerra, o, prevalentemente in tempi moderni, commemorare coloro che sono morti o rimasti feriti in guerra, e si può intendere quest'ultimi più strettamente come <b>monumento ai caduti</b>. L'esigenza di celebrazione o commemorazione nasce alla fine di ogni guerra per fissare nel tempo il ricordo dell'evento.</p>

	<p><b>Monumento</b> deriva dal latino monumentum, che significa ricordo, e da monère, ricordare, consigliare o avvertire. Un monumento è un tipo di struttura, solitamente tridimensionale, creata in modo esplicito per commemorare, rendere omaggio a una persona o a un evento o che è diventata rilevante per un gruppo sociale come parte del ricordo dei tempi storici o del patrimonio culturale, a causa della sua importanza artistica, storica, politica, tecnica o architettonica. Esempi di monumenti includono statue, memoriali (di guerra), edifici storici, siti archeologici e beni culturali.</p>
</div>

<div ng-include src="'views/social-btn.html'"></div>
<div class="row">
	<div class="table-of-contents col-md-6 card bd-top-color-red">{{strings.indice}}</div>
</div>
<div class="page-header">
	<h2 class="content">Introduzione storica</h2>
</div>
<p>Per molto tempo della storia umana i memoriali di guerra sono stati eretti per celebrare grandi vittorie. Ricordare i morti era una preoccupazione secondaria. L&#39;<a href="http://it.wikipedia.org/wiki/Arco_di_trionfo">Arco di Trionfo</a> a Parigi, la <a href="http://it.wikipedia.org/wiki/Colonna_di_Nelson">Colonna di Nelson</a> a Londra non contengono i nomi dei morti. Dalla fine del diciannovesimo secolo i reggimenti della <a href="http://it.wikipedia.org/wiki/British_Army">British Army</a> iniziarono a commemorare i morti con monumenti contenenti la lista dei caduti.</p>

	<p>In tempi moderni, dalla <a href="http://it.wikipedia.org/wiki/Prima_guerra_mondiale">prima guerra mondiale</a> in poi, lo scopo principale degli edifici eretti in <a href="https://it.wikipedia.org/wiki/Memoriali_della_prima_guerra_mondiale#Prima_guerra_mondiale">ricordo di una guerra</a> o una battaglia non è quello di glorificare la guerra o la vittoria, ma onorare coloro che sono morti. Nelle nazioni anglofone erano chiamati <b>monumenti ai soldati caduti</b>, termine soppiantato col tempo da memoriale di guerra (<a href="https://en.wikipedia.org/wiki/War_memorial">war memorial</a>), diffuso anche in Germania (Kriegerdenkmal) ma non in Francia e Italia, dove si parlò rispettivamente di monuments aux morts e monumenti ai caduti, un chiaro riferimento ai morti in battaglia.</p>

<div class="page-header">
	<h2 class="content">Tipologie</h2>
</div>
<p>I memoriali di guerra possono differire in modo significativo per <a href="https://en.wikipedia.org/wiki/War_memorial#Types">tipo</a> e composizione. Molti <b>memoriali di guerra</b> spesso prendono la forma di un monumento o di una statua tradizionale, mentre altri sono semplici targhe. Molti monumenti di guerra recano targhe con i nomi di coloro che sono morti in battaglia. A volte queste liste possono essere molto lunghe. Si trovano spesso vicino al centro della città, o in un parco o in una piazza per consentire un facile accesso pubblico, e al centro di un'area delimitata fisicamente, per creare un luogo della memoria.<my-ref>^</my-ref></p>

<p>Le principali categorie e/o tipologie di monumenti ai caduti sono:</p>
<ul>
	<li>colonna con o senza basamento: di pietra a volte molto povera o di marmo più pregiato; in alcuni casi si presentano come opere davvero imponenti per dimensione e/o per presenza di fregi e simboli che li adornano.</li>
	<li>statua: figura intera scolpita nel marmo o fuse nel bronzo, che ha un alto valore simbolico.</li>
	<li>obelisco: un tronco di piramide, alto e stretto, che termina con una punta piramidale. Alla sommità dei motivi simbolici: i più frequenti sono la stella per la vittoria, la croce per il ricordo pietoso, l'aquila per la forza.</li>
	<li>cippo, stele: in pietra o marmo; sono eretti normalmente a memoria di specifiche azioni effettuate da gruppi di soldati o da singoli individui; posti normalmente sul luogo stesso degli avvenimenti che ricordano, sono corredati di epigrafi datate, esplicative dell'azione e/o delle persone coinvolte.</li>
	<li>cenotafio: una tomba vuota o un monumento eretto in onore di una persona o di un gruppo di persone i cui resti sono altrove.</li>
</ul>

<p>Tipi di memoriali di guerra più semplici, monumento ai caduti posto sul muro di una chiesa o di un luogo di importanza civile oppure parte di una composizione, sono:</p>
<ul>
	<li>lapide: in pietra o marmo, che riporta l'elenco dei nomi dei caduti, corredati di date, nascita e morte, talvolta con il luogo della battaglia o di morte. Una foto rende un più vivo ricordo e anche dolore.</li>
	<li>targa commemorativa: un piatto di marmo, ceramica, metallo attaccato a un muro o una parete per commemorare un evento o una persona.</li>
	<li>bassorilievo: sculture su un fondo di marmo o bronzo dal quale sporgono con un rilievo ridotto, in cui tipicamente viene rappresentata una scena.</li>
	<li>epigrafi: hanno spesso il compito di attirare l'attenzione dell'osservatore su un monito morale da lasciare/lanciare ai posteri.</li>
</ul>

<div class="page-header">
	<h2 class="content">Monumenti ai caduti della prima guerra mondiale</h2>
</div>
<p>I <b>memoriali della prima guerra mondiale</b> commemorano le vittime e gli eventi e della <a href="http://it.wikipedia.org/wiki/Prima_guerra_mondiale">prima guerra mondiale</a>. I memoriali di guerra includono memoriali civici, monumenti nazionali più grandi, cimiteri di guerra, memoriali privati, parchi o sale-museo. Negli anni '20 e '30 furono costruiti un enorme numero di monumenti ai caduti, solo in Francia ne furono eretti 176.000. Questo fu un nuovo fenomeno sociale e ha segnato un importante cambiamento culturale nel modo in cui le nazioni hanno commemorato i conflitti. I <a href="https://it.wikipedia.org/wiki/Memoriali_della_prima_guerra_mondiale">memoriali della prima guerra mondiale</a> erano e sono il luogo di cerimonie di suffragio periodiche.</p>

<p>Lo stile architettonico più comune è il classico abbellito con allegorie e simboli, alcuni derivati dalla tradizione cristiana, raffiguranti il sacrificio, la vittoria, la morte. Gran parte del simbolismo incluso nei memoriali era approvato dalla politica, che ha giocato un ruolo importante nella loro costruzione. In Italia e Germania, nel periodo intebellico, la costruzione di numerosi monumenti ai caduti fu sfruttata a scopi di propaganda per esaltare le vicende belliche e l'orgoglio nazionale.</p>

<div class="page-header">
	<h2 class="content">Premessa</h2>
</div>
<p>Storicamente, fino alla vigilia della prima guerra mondiale, i memoriali di guerra celebravano una vittoria, ricordare i soldati caduti era un fatto secondario, al più esaltavano le gesta di un famoso condottiero o c'era il nome di un generale.</p>

<p>La prima guerra mondiale, la "Grande Guerra", rappresentò per l'Europa un vero e proprio dramma collettivo. Si stima che le <a href="https://it.wikipedia.org/wiki/Conteggio_delle_vittime_della_prima_guerra_mondiale">vittime della prima guerra mondiale</a> furono un totale, tra militari e civili, compreso tra 15 milioni e più di 17 milioni di morti, e più di 20 milioni di feriti e mutilati. In quattro anni, dal 1915 al 1918, morirono, direttamente o indirettamente, 1.240.000 italiani.</p>

<div class="page-header">
	<h2 class="content">I memoriali durante la Grande Guerra</h2>
</div>
<p>Col progredire della guerra sorsero nei vari paesi sempre più memoriali sia nelle città, sia nei campi di battaglia, sia soprattutto nelle case di privati cittadini realizzati con fotografie e oggetti del caduto. I morti in guerra furono oggetto di un processo di elaborazione del lutto messo in atto principalmente da familiari e comunità locali, per dare un significato e rendere più tollerabili le enormi perdite numeriche. Molte delle iniziative di commemorazione non ebbero, cioè, carattere ufficiale o statale, ma partirono "dal basso", dalla cerchia dei caduti.</p>

<div class="page-header">
	<h2 class="content">I memoriali dopo il conflitto</h2>
</div>
<p>Il gran numero di morti, la distruzione di molte città, le perdite che avevano colpito praticamente ogni famiglia di ciascun paese, insieme alla disastrosa situazione economica in cui si trovarono i vari stati alla fine della guerra, provocarono forti tensioni sociali che in alcuni paesi sfociarono in rivoluzione, come in Russia. Anche dove non avvenne, un sentimento diffuso era l'ostilità nei confronti della politica. Più comunemente, in molti paesi si giunge a un'accettazione del conflitto grazie alla tradizionale mediazione della religione.<my-ref>^</my-ref></p>

<p>Le commemorazioni di stampo nazional-patriottico devono affrontare non solo il lutto per militari caduti, in Italia morirono 650.000 militari, e il risentimento di una fetta dell'opinione pubblica, ma anche che fossero morti proprio in una guerra per la nazione, elemento in grado di far vacillare la fedeltà all'ideale a cui queste individualità si sentivano fortemente legate.<my-ref>^</my-ref></p>

<p>I <b>monumenti</b> eretti <b>a ricordo dei soldati morti nella Grande Guerra</b> sono monumenti funebri che possono essere visti come una manifestazione concreta, un atto tangibile, una mediazione ideale dell'istituzione verso la comunità sopravvissuta, costituite da reduci, parenti e altri appartenenti alle collettività locali, per favorire l'accettazione della guerra nazionale e superare il lutto. In questo contesto, il simbolismo deve offrire contorni accettabili alla morte in battaglia, cercando allo stesso tempo di restituirle un senso ideale, fino a, in alcuni casi, renderla quasi sacra.<br>
	In esse prevalevano i concetti di morte come sacrificio estremo per il bene comune, di eroismo di fronte al nemico, di glorificazione più o meno dolente della vittoria finale, senza tralasciare specifici elementi di identificazione, civile e religiosa, e di personificazione dell'elemento femminile.</p>

<div class="page-header">
	<h2 class="content">La novità dei monumenti ai caduti della prima guerra mondiale</h2>
</div>
<p>La novità dei <b>monumenti ai caduti della prima guerra mondiale</b>, pur non avendo un legame diretto con i corpi dei caduti, consiste quindi che non solo celebrano il coraggio e il valore di un esercito e ricordano dei soldati morti in battaglia, ma li identificarono singolarmente. Infatti, dalla Grande Guerra i monumenti ai caduti cessarono di essere testimonianze anonime e su di essi iniziarono a comparire i nomi dei singoli soldati. Questa fu una prima risposta al problema pratico di commemorare un così grande numero di morti. I nomi sono in ordine alfabetico creando un'impressione di uguaglianza nella morte, che rimane anche quando c'è il rango del soldato. Onorando singolarmente ogni caduto che ha perso la vita difendendo la patria senza gesta individuali, una interpretazione li identifica singolarmente come eroi e vittime consapevoli, fino a essere garanti di un dovere collettivo verso la patria.<my-ref>^</my-ref><br>
	Per le generazioni che hanno vissuto la guerra i monumenti avevano, certamente, un significato politico, civile, artistico, estetico, ma anche, senza dubbio, un importante significato strettamente "esistenziale".</p>
<div class="page-header">
	<h2 class="content">Dove si trovano</h2>
</div>
<p>In Italia, in Francia, in Romania, così come in Gran Bretagna e nei paesi europei che sopportarono pesanti perdite, la richiesta delle comunità locali di ricordare i propri morti fu accolta dalle istituzioni e dalla politica con una diffusa monumentalistica rievocativa, funzionali tanto alla memoria, quanto al processo civico e religioso di elaborazione del lutto.</p>

<p>La collocazione dei <b>monumenti ai caduti 1915-1918</b> doveva rispondere innanzitutto a precise esigenze di visibilità e di rappresentatività. Gli appartenenti alla comunità locale dovevano poterli costantemente vedere e considerarli parte integrante dello spazio comunitario: passarvi accanto nel corso delle attività giornaliere, deporvi dei fiori o fermarvisi di fronte permetteva ad ognuno di far propri quei morti e di rendere collettivo il loro ricordo, sentendosi consolati e rappresentati dalla loro morte. Grazie anche a una diffusa retorica ufficiale sulla Vittoria e sul sacrificio per la Patria, la rappresentatività civile dei monumenti determinò una progressiva attenuazione del loro valore strettamente funerario, rendendoli sempre più veri e propri elementi del panorama urbano. Il mito di avere combattuto per una guerra giusta era sostenuto politicamente dal nascente fascismo in Italia e Germania, utilizzato a fini di propaganda.</p>

<p>I luoghi più comunemente prescelti per erigere i manufatti furono: le piazze principali dei paesi, l'area prospicente le chiese parrocchiali, ma anche la piazza della stazione o i giardini pubblici, ossia i più continuamente frequentati, da abitanti o gente di passaggio.<br>
	I monumenti venivano spesso eretti al centro di una piccola area verde arricchita di fiori, arbusti, siepi di bosso o cipressi. In ogni caso, anche in assenza di verde, veniva quasi sempre creata una separazione fisica tra i monumenti e l'area circostante (con l'impiego di catene, cancelletti, piloni di varia forma) quasi a volerli collocare, e a delimitarne la presenza, all'interno di un preciso luogo della memoria.<my-ref>^</my-ref></p>

<p>Lapidi a ricordo di caduti si trovano all’interno di edifici pubblici come scuole, università, tribunali, ospedali e su muri di chiese, la forma commemorativa più semplice, economica e di ristretto ingombro.</p>

<p>Parchi della Rimembranza fu un modo per commemorare i caduti, nei quali a ogni albero piantato ex-novo una targa è nominalmente legata a uno specifico caduto, dal significato simbolico della rinascita. Una soluzione analoga sono alberi piantati lungo una strada del paese con una targa del caduto.</p>

<p>I cimiteri di guerra della prima guerra mondiale rappresentavano importanti siti memoriali del conflitto e in genere incorporavano specifici monumenti che commemoravano i morti.<br>
	La maggior parte delle nazioni considerava alcuni campi di battaglia particolarmente importanti a causa delle perdite nazionali che vi erano state incorse, e prendeva provvedimenti per erigere commemorazioni speciali per loro, insieme ai cimiteri che resero i loro caduti in guerra.</p>

<div class="page-header">
	<h2 class="content">Commissionamento e architettura</h2>
</div>
<p>Le modalità con cui vennero commissionati i <b>memoriali della Grande Guerra</b> furono molteplici. In molti dei paesi coinvolti nel conflitto, i monumenti ai caduti erano solitamente commissionati dalle comunità locali e da altri gruppi civici, ancor prima delle amministrazioni comunali che poi li assecondavano, con un coinvolgimento dello stato centrale relativamente scarso o nullo. Partecipavano scultori già esperti nella produzione cimiteriale, tipica di una scultura celebrativa dotata di caratteristiche coerenti con l'ideologia della committenza politica e con tratti di comprensibilità verso il grande pubblico. In altri paesi, lo stato ha giocato un ruolo più forte nella costruzione di memoriali, come in Francia e in Italia dopo l'ascesa del Fascismo.</p>

<p>Lo stile architettonico più usato fu il classico, per la sua bellezza sempre attuale e i vincoli imposti delle commissioni, poco propense ad accettare stili in voga ma potenzialmente più transitori. Lo stile pesante di stampo classico rende molti monumenti ai caduti 1915-1918 tragici, nobili, maestosi e "sopportabilmente" tristi secondo lo storico statunitense Jay Winter. In Italia alcuni monumenti sono architettonicamente e simbolisticamente interessanti sotto molti aspetti, nello stile classico di fine '800, ereditato da movimenti artistici tipici dell'epoca, mentre altri sono di scarso valore artistico.<br> 
	Il fenomeno della costruzione dei monumenti ai caduti della Grande Guerra fonda la sua importanza non tanto sulla qualità in se stessa ma per la loro diffusione capillare, fissando nel paesaggio urbano i caduti dei tragici eventi bellici.</p>

<p>In Italia, l'epoca d'oro dei monumenti ai caduti finisce di fatto nel 1927: il Ministero della Pubblica Istruzione pubblica sul «Foglio d’ordini» del Partito Nazionale Fascista un articolo dal significativo titolo Non monumenti ma asili, nel quale si legge un “suggerimento” dal tono ultimativo: <i>Troppi monumenti che sovente contrastano con l’arte, già adornano le piazze e le strade d’Italia. I Fasci, d’ora in poi, invece di monumenti dedichino ai caduti case che ne portino col nome il ricordo.</i>.<my-ref>^</my-ref></p>

<div class="page-header">
	<h2 class="content">Simbolismo</h2>
</div>
<p>I memoriali della prima guerra mondiale fecero ampio uso del simbolismo e dell'allegoria. Alcuni di questi simboli erano di carattere nazionale, come il gallo per la Francia, ma altri, come le immagini di fanti, potrebbe essere usati in modi diversi, a seconda di come sono stati raffigurati. I principali temi sono la morte, il sacrificio, la vittoria. Di gran lunga la più importante fonte di simbolismo sui memoriali, tuttavia, è rappresentata da immagini e icone cristiane, la cui più importante è la croce cristiana, un simbolo di speranza e sofferenza.</p>

<p>La raffigurazione più comune è quella del soldato in cui prevale una rappresentazione eroica o vittoriosa, tipica della propaganda ufficiale dell'epoca. Il fante in posizione d'attacco con in mano il pugnale, il moschetto o la granata vuole simboleggiare lo slancio e l'ardore del combattimento; in qualche caso è a petto scoperto o completamente nudo. La nudità è una metafora che può raffigurare l'essenza dell'uomo privatosi di ogni legame terreno per affrontare la prova suprema dell'ardimento e/o della morte in battaglia, oppure viene utilizzata per rappresentare l'evidenza, la fisicità e la forza della vittoria. Motivo ricorrente è il fante montato su rocce, elemento simbolo della montagna, luogo di molti combattimenti della Grande Guerra, come le Alpi o il Carso.<br>
	Numericamente minori sono i soldati fissati nel momento in cui vengono colpiti, morenti o già morti, e di solito in un'immagine di serenità e pace per rendere la morte più accettabile. Il soldato ferito, morente o morto può essere sorretto da un compagno che continua a lottare.</p>

<p>Nei monumenti ai caduti della Grande Guerra costruiti in Italia, le figure femminili sono al centro della raffigurazione simbolica: vittoriose ed eroiche, come Vittorie Alate e donne fiere personificate in modo classico, austero e con tratti idealizzate. La donna Italia incarna la Patria e/o la Madre. Più vicine al mondo reale sono invece le figure femminili dolenti o piangenti, nelle quali le tante madri, mogli o sorelle dell'immediato dopoguerra potevano veder rappresentato il proprio dolore. La madre è al centro di una particolare attenzione, vittima del sacrificio nei confronti della Patria: il potenziale contrasto tra la Madre e la Grande Madre (la Patria) viene risolto con una serena subordinazione della prima alla seconda.</p>

<div class="page-header">
	<h2 class="content">Cerimonie e pellegrinaggi</h2>
</div>
<p>Le cerimonie di inaugurazione di monumenti ai caduti non presentavano un carattere prettamente funebre. Nelle diverse fotografie d'epoca si nota la presenza di una grande folla, composta di gente comune, reduci e parenti delle vittime di guerra, che partecipa allo scoprimento dei monumenti, accolti in maniera festosa e al suono di inni patriottici.</p>

<p>In concomitanza degli anniversari i memoriali di guerra 1915-1918 divennero il luogo di cerimonie di suffragio, alcune delle quali si svolgono ancora oggi, e pellegrinaggi, che erano molto comuni nel periodo tra le due guerre, dal forte carattere spirituale e religioso più che militare.</p>

<div class="page-header">
	<h2 class="content">Monumenti nazionali</h2>
</div>
<p>Monumenti nazionali di alto profilo sono i cenotafi e tombe dedicate al Milite Ignoto per onorare i soldati dispersi o il cui corpo era impossibile da identificare, fatto che avveniva di frequente nella prima guerra mondiale, combattuta anche in montagna. La tomba del milite ignoto in Francia è alla base dell'Arco di Trionfo, in Gran Bretagna è nella navata centrale della celebre Abbazia di Westminster a Londra, in Italia è al <a href="https://it.wikipedia.org/wiki/Vittoriano">Vittoriano</a> in Piazza Venezia a Roma.</p>

<p>Una forma monumentale sono i grandi sacrari dei Caduti, costruiti a brevissima distanza dai campi di battaglia e in luoghi di grande suggestione storica e paesaggistica. Essi sono eretti in uno splendido isolamento e in posizioni molto esposte (speroni di roccia, colli, ecc.), volutamente svettanti e visibili a chilometri di distanza. Altre caratteristiche comune sono la presenza di un percorso, che porta il visitatore a camminare all’interno del monumento stesso e ad assumere così un ruolo dinamico in mezzo ai caduti e la drastica semplificazione della forma, al fine di privilegiare un senso di compattezza, robustezza, solidità.<my-ref>^</my-ref><br>
	In Italia il sacrario più grande è il <a href="https://it.wikipedia.org/wiki/Sacrario_militare_di_Redipuglia">sacrario militare di Redipuglia</a>, un monumentale cimitero militare situato in Friuli-Venezia Giulia, che contiene le spoglie di oltre 100.000 soldati italiani caduti durante la prima guerra mondiale. Un altro principale osario militare è il <a href="https://it.wikipedia.org/wiki/Sacrario_militare_del_monte_Grappa">Sacrario militare del monte Grappa</a>.</p>

<div class="page-header">
	<h2 class="content">Dopo la seconbda guerra mondiale</h2>
</div>
<p>La seconda guerra mondiale scoppiata nel 1939 ha attirato l'attenzione di una nuova generazione. Attraverso la maggior parte dei teatri di conflitto, i partecipanti hanno tentato di rispettare i memoriali della prima guerra mondiale. Il fenomeno dei memoriali nato dopo la Grande Guerra non si ripeté dopo la seconda guerra mondiale. Spesso per ricordare i morti e gli eventi dell'ultimo conflitto si usarono i memoriali già esistenti, magari aggiungendo i nomi di altri caduti, facendo così perdere ai memoriali "l'esclusività" che li aveva accompagnati fino a quel momento.</p>

<div class="page-header">
	<h2 class="content">Ricorrenze in cui si ricordano i caduti in Italia</h2>
</div>
<p>Il 25 aprile si celebra l'<a href="http://it.wikipedia.org/wiki/Anniversario_della_liberazione_d'Italia">Anniversario della liberazione d&#39;Italia</a>, giorno che è simbolo della vittoriosa lotta di resistenza militare e politica delle forze partigiane durante la <a href="http://it.wikipedia.org/wiki/Seconda_guerra_mondiale">seconda guerra mondiale</a> nei confronti del governo fascista e dell'occupazione nazista. In questo giorno si commemorano i caduti d'Italia di tutte le guerre recenti, guerra d'Africa, prima e seconda guerra, con visite e raccoglimento nei luoghi simboli, un gesto tradizionale è la deposizione di una corona di allora su targhe, lapidi e monumenti.</p>

<p>Il 4 novembre si celebra la Vittoria dell'Italia nella prima guerra mondiale e completamento dell'unità nazionale. Il 4 novembre 1918, a seguito dell'armistizio di Villa Giusti firmato il giorno precedente, il generale Armando Diaz, comandante supremo del Regio Esercito, nel Bollettino della Vittoria annunciò la resa dell'Impero austro-ungarico e la vittoria dell'Italia nella prima guerra mondiale, la quale ufficialmente terminerà l'11 novembre. Con il successivo trattato di Saint-Germain-en-Laye (1919), l'Italia completa l'unità nazionale con l'annessione di Trento e Trieste. Istituita nel 1919, ora è <a href="http://it.wikipedia.org/wiki/Giornata%20dell'Unità%20Nazionale%20e%20delle%20Forze%20Armate">Giornata dell'Unità Nazionale e delle Forze Armate</a>.</p>

<div class="page-header">
	<h2 class="content">Nonni</h2>
</div>
<p>Il nonno di mia mamma, Enrico, da cui ha ereditato il nome al femminile, è morto durante prima  guerra mondiale. Secondo il sito web Caduti della Grande Guerra Portaluppi Enrico di Pietro, soldato del 156° Reggimento Fanteria, nato a Vernate il 29 settembre 1888, è disperso il 25 luglio 1915 in combattimento sul <a href="https://it.wikipedia.org/wiki/Monte_San_Michele">Monte San Michele</a>. Il mio bisnonno perdendo la vita pochi mesi dopo lo scoppio della guerra nella <a href="https://it.wikipedia.org/wiki/Seconda_battaglia_dell%27Isonzo">seconda battaglia dell'Isonzo</a> lasciò il suo unico figlio, Mario, il padre di mia madre, che aveva solo due anni.</p>

<p>Mio nonno Giovanni, padre di mio padre Giocondo, che nacque a Corfù in Grecia il 25 dicembre 1897, dove suo padre Giocondo era emigrato, combattè sul fronte greco-albanese durante la prima guerra mondiale. Egli andava fiero delle sue decorazioni militari, che esponeva sulla giacca; posseggo alcune sue lettere scritte durante la guerra.</p>

<div class="page-header">
	<h2 class="content">Altro</h2>
</div>
<p>Il mio interesse verso i monumenti ai caduti è stato essenzialmente di tipo logistico; infatti, poco lontano da casa mia c'è il monumento ai caduti di Musocco, il vecchio comune inglobato nel 1923 a Milano. Per me è ora così importante che la foto di copertina del mio profilo di facebook mi ritrae davanti a uno dei due bassorilievi del monumento. Nel 2013, poichè non c'era una pagina di Wikipedia la scrissi io. Fu subito <a href="http://it.wikipedia.org/w/index.php?title=Speciale:Registri&amp;page=Monumento_ai_caduti_di_Musocco">cancellata</a> dall'amministratore <a class="new" href="http://it.wikipedia.org/w/index.php?title=Utente:Castagna&amp;action=edit&amp;redlink=1" title="Utente:Castagna (la pagina non esiste)">Castagna</a>.</p>

<p>La stessa motivazione, ossia la vicinanza, quel fenomeno di natura esistenziale che aveva premuto dal basso dopo la Grande Guerra, fatto di reduci, familiari e comitati locali, perche fossero costruiti e così diffusamente, mi ha fatto incontrare e incuriosire del "Leone" di Barzio, il modo in cui comunemente si chiama il monumento ai caduti di Barzio, identificandolo con il suo simbolo più evidente. Nel 2015, mi documentai nella biblioteca del paese della Valsassina, e poi scrissi un articolo, un modo per approfondire la mia conoscenza e fissare il simbolo di Barzio in un file, evitando Wikipedia.<br>
	Nel mio girovagare per monti, che poi trovò dimora a Barzio, grazie all'acquisto di una casa da parte di mio fratello, nel gennaio 2013, in una delle tante giornata invernali vuote, lungo il viale alberato di Via Roma, vidi che a ogni albero era associato un paletto con una targa tricolore con il nome di un caduto o alpino.</p>

<div class="page-header">
	<h2 class="content">{{strings.note}}</h2>
</div>

<div class="page-header" >
	<h2 class="content">{{strings.elencoDomini}}</h2>
	<ol class="references">
		<li><a href="http://www.pietredimemoria.it/index.html">"Monumento ai Caduti 1915-1918"</a>. <i>pietredimemoria.it</i>. Consultato il 11 aprile 2019.</li>
		<li><a href="http://www.pietredimemoria.it/when.html">"Quando sono stati costruiti?"</a>. <i>Monumento ai Caduti 1915-1918</i>. Consultato il 11 aprile 2019.</li>
		<li><a href="http://www.pietredimemoria.it/what.html">"Che cosa vogliono ricordare?"</a>. <i>Monumento ai Caduti 1915-1918</i>. Consultato il 11 aprile 2019.</li>
		<li><a href="http://www.pietredimemoria.it/where.html">"Dove si trovano ?"</a>. <i>Monumento ai Caduti 1915-1918</i>. Consultato il 11 aprile 2019.</li>
		<li>Paolo Sacchini (17 gennaio 2017). <a href="http://www.novecento.org/pensare-la-didattica/memorie-di-guerra-i-monumenti-ai-caduti-della-prima-guerra-mondiale-2040/">"I monumenti utili"</a>. Le più diffuse tipologie di monumento ai caduti. In Memorie di guerra. I monumenti ai caduti della prima guerra mondiale. <i>novecento.org</i>. Consultato il 11 aprile 2019.</li>
		<li>Paolo Sacchini (17 gennaio 2017). <a href="http://www.novecento.org/pensare-la-didattica/memorie-di-guerra-i-monumenti-ai-caduti-della-prima-guerra-mondiale-2040/">"I sacrari"</a>. Le più diffuse tipologie di monumento ai caduti. In Memorie di guerra. I monumenti ai caduti della prima guerra mondiale. <i>novecento.org</i>. Consultato il 11 aprile 2019.</li>
		<li><a href="http://www.pietredimemoria.it/like.html">"Come sono stati progettati?"</a>. <i>Monumento ai Caduti 1915-1918</i>. Consultato il 11 aprile 2019.</li>
		<li><a href="http://www.pietredimemoria.it/like.html">"Come sono stati progettati?"</a>. <i>Monumento ai Caduti 1915-1918</i>. Consultato il 11 aprile 2019.</li>
		<li><a href="http://www.cadutigrandeguerra.it/CercaNome.aspx">"Cerca Nominativo negli Albi"</a>. In Caduti della Grande Guerra. Consultato il 24 aprile 2018.</li>
	</ol>
</div>
<div class="hyperlinksDomain col-md-6 card bd-top-color-yellow">{{strings.dominiCollegamenti}}</div>
<div class="photosDomain col-md-5 card bd-top-color-green">{{strings.dominiFoto}}</div>

<div ng-include src="'views/it/partials/footer.html'" ></div>