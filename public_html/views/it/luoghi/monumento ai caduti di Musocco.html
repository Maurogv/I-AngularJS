<div class="jumbotron">
	<h1>{{pagetitle}}</h1>
	<p>Il <strong>monumento ai caduti di Musocco</strong> è un monumento eretto a ricordo dei soldati di <a href="#monumentoaicadutidiMusocco#musocco">Musocco</a> caduti durante la <a href='http://it.wikipedia.org/wiki/Prima_guerra_mondiale'>prima guerra mondiale</a>. Si intende per soldati di Musocco, soldati che provenivano da Musocco arruolati nell'Esercito Italiano. Musocco era un comune italiano, il quale nel 1923 fu soppresso e aggregato a <a href='http://it.wikipedia.org/wiki/Milano'>Milano</a>. Il <a href='#monumentoaicaduti'>monumento ai caduti</a> fu inaugurato nel 1923 o 1924 nella piazza del municipio, oggi <a href='#monumentoaicadutidiMusocco#dove_si_trova:_piazzale_santorre_di_santarosa'>Piazzale Santorre di Santarosa</a> nel Municipio 8 di Milano.<my-ref>^</my-ref></p>
</div>

<div ng-include src="'views/social-btn.html'"></div>
<div class="row">
	<div class="table-of-contents col-md-6 card bd-top-color-red">{{strings.indice}}</div>
</div> 

<div class="margin-top-10px">
	<a class="thumbnail" href="https://lh3.googleusercontent.com/ST91cq9roIAjesliBvoUP2YQujPyd6XY90iMl250jW7roay9BLYXzUZQviP8mwgZZxsWHl31mLWgMWroZQ22xh121iO15654Lolv_VAiUw3L3K7YTUqeBv7J9bN_dW9zaQc2wvnMOpI=w2400?source=screenshot.guru"> <img src="https://lh3.googleusercontent.com/ST91cq9roIAjesliBvoUP2YQujPyd6XY90iMl250jW7roay9BLYXzUZQviP8mwgZZxsWHl31mLWgMWroZQ22xh121iO15654Lolv_VAiUw3L3K7YTUqeBv7J9bN_dW9zaQc2wvnMOpI=w600-h315-p-k" alt="Piazzale Santorre di Santarosa con il monumento"/>
	<a class="pull-right" href="https://photos.google.com/u/0/share/AF1QipOEdWAh7KAmO1ybxySO-kCCopJEOl1XxVmWhwnarRU05FRpVOZDMqaM0xOGo-U_Bw/photo/AF1QipNOD8WBkNVTZGSK1DUFYPaeEAXBoDxuNq0DPhp0?key=S05FRXJNSmJ5eURFa0ZwNVJjVy1rM0F2a2dLeHZR">&nbsp;</a>
	<div class="caption">
		<p>Piazzale Santorre di Santarosa con il monumento ai caduti di Musocco</p>
	</div>
</div>

<div class="page-header">
	<h2 class="content">Musocco</h2>
</div>
<p>Musocco è stato un comune italiano, che fu soppresso per <a href="http://it.wikisource.org/wiki/R.D._2_settembre_1923,_n._1912_-_Aggregazione_al_comune_di_Milano_di_undici_comuni_contermini">Regio Decreto 2 settembre 1923, n. 1912</a>, Aggregazione al comune di Milano di undici comuni contermini. Musocco deriva dalla parola musa che significa acquitrino, in dialetto milanese è Musòcch. <a href="https://it.wikipedia.org/wiki/Musocco#Storia">All'inizio del XVIII secolo Musocco</a> era l'abitato costituito da qualche cascinale sulla strada per Varese a circa 5 km dalla cerchia dei bastioni di Milano in direzione nord-ovest e il comune comprendeva Quarto Uglerio. Nel 1841 fu unito il comune di Vialba e nel 1869, pochi anni dopo l'<a href="https://it.wikipedia.org/wiki/Proclamazione_del_Regno_d%27Italia">Unità di Italia</a>, furono aggiunti i comuni di Boldinasco, Cassina Triulza, Garegnano, Roserio e Villapizzone. Negli anni '80 del XIX secolo il comune di Milano progettò un cimitero fuorì dalla città, in sostituzione dei vari cimiteri cittadini ormai inglobati dalla progressiva urbanizzazione e fu scelta un'area non distante dalla Certosa di Garegnano, nel comune di Musocco. Nel 1896 fu quindi inaugurato il Cimitero di Musocco, o semplicemente Musocco, nome che è popolare anche oggi, a distanza di tanti anni dall'aggregazione di Musocco a Milano e il nome ufficiale del cimitero sia <a href="https://it.wikipedia.org/wiki/Cimitero_Maggiore_(Milano)">Cimitero Maggiore di Milano</a>.</p>

<p>La pagina di Wikipedia dell'ex-comune italiano <a href="https://it.wikipedia.org/wiki/Musocco">Musocco</a> è stata scritta per la maggior parte da me. Poi, la definizione di Musocco è stata cambiata in quartiere, senza che fosse specificato quali delle sue numerose caratteristiche topografiche e storiche lo contraddistinguano oggi.<br>
	<a href="https://it.wikipedia.org/wiki/Musocco#Dal_1869_al_1923">Secondo il censimento del 1911 il comune di Musocco</a> contava 11346 abitanti, e potevano essere qualche migliaio in più allo scoppio della grande guerra.</p>

<div class="page-header">
	<h2 class="content">Cenni della prima guerra mondiale</h2> 
</div>
<p>Il 28 luglio 1914, l'Impero austro-ungarico dichiarò guerra al Regno di Serbia in seguito all'assassinio dell'arciduca Francesco Ferdinando d'Asburgo-Este e di sua moglie Sofia, avvenuti il 28 giugno 1914 a Sarajevo. Il 1° agosto la Germania dichiarò guerra alla Russia e due giorni dopo alla Francia. L'Italia legata all'Austria e alla Germania dalla <a href="https://it.wikipedia.org/wiki/Triplice_alleanza_(1882)">Triplice alleanza</a> rimase neutrale, sostenendo che il patto militare stipulato nel 1882 era di natura difensiva e quindi l'aggressione dell'Austria-Ungheria non obbligava l'Italia a prenderne parte.<br>
	In quegli anni, politicamente, l'Italia mirava all'annessione del Trentino e di Trieste, territori di lingua italiana che erano sotto il dominio austriaco. Il governo italiano avviò contatti con entrambe le parti per ottenere i maggiori compensi possibili. Dopo avere ottenuto promesse circa la cessione di ampi territori comprendenti l'intero Trentino-Alto Adige fino al Passo del Brennero, Gorizia, Trieste, l'Istria e parte della Dalmazia, il 26 aprile 1915 concluse le trattative segrete con la Triplice intesa (Francia, Gran Bretagna e Russia) mediante la firma del patto di Londra, con il quale l'Italia si impegnava a entrare in guerra entro un mese. Il 3 maggio successivo fu rotta la Triplice alleanza, fu avviata la mobilitazione e il 23 maggio fu dichiarata guerra all'Austria-Ungheria, ma non alla Germania. Le operazioni belliche iniziarono all'alba del giorno dopo.</p>

<p><a href="https://it.wikipedia.org/wiki/Fronte_italiano_(1915-1918)">L'Italia in guerra (1915-1918)</a></p>

<p>Nella prima guerra mondiale 9 milioni caddero sui campi di battaglia e si registrarono circa 7 milioni di vittime civili. Quasi ogni famiglia d'Europa e dell'Italia fu colpita da lutto. In quattro anni, dal 1915 al 1918, morirono, direttamente o indirettamente, 1.240.000 italiani.</p>

<div class="page-header">
	<h2 class="content">Caratteristiche dei monumenti ai caduti della prima guerra mondiale</h2>
</div>
<p>Terminata la guerra mondiale che seminò ovunque in Europa lutto e pianto, il comune di Musocco, come tanti altri comuni italiani, recepisce e accoglie il desiderio di familiari, reduci e della comunità locale di ricordare i soldati caduti in guerra in modo concreto. La <a href="'#monumentoaicaduti#i_memoriali_dopo_il_conflitto">soluzione comune</a> è riunire i caduti in un monumento funebre, collocato in un luogo rappresentativo, e in genere di una dimensioni da non passare inosservato, per essere parte integrante della vita sociale. La caratteristica nuova rispetto al passato è che il memoriale pur non avendo un legame diretto con il corpo dei caduti, non solo celebri il coraggio e il valore dell'esercito, ma li identifichi singolarmente. Simbolicamente il monumento ai caduti deve offrire un contesto accettabile alla morte in battaglia, cercandole di restituirle un senso ideale, fino a renderla sacra. La consolazione del dolore sia del morente che dei compagni e sopravvissuti, è affidata alla religione tramite simboli cristiani, che ha una funzione di mediazione della tragica morte. In questo contesto di pietà, non va dimenticato di rappresentare l'esito vittorioso della guerra, nella quale l'Italia ha sconfitto l'impero austro-ungarico, che rende meno amaro il sacrificio dei soldati.</p>

<div class="page-header">
	<h2 class="content" id='dove_si_trova:_piazzale_santorre_di_santarosa'>Dove si trova: Piazzale Santorre di Santarosa</h2>
</div>
<p>Il <b>monumento ai caduti di guerra di Musocco</b> fu costruito nel mezzo della piazza del municipio di Musocco, inaugurato nel 1923 o 1924, ed è singolare che la sua inaugurazione <a href="#monumentoaicadutidiMusocco#musocco">coincida</a> con il periodo in cui il comune di Musocco viene aggregato a Milano.</p>

<p>La piazza è a pianta circolare, oggi Piazzale <a href='http://it.wikipedia.org/wiki/Santorre_di_Santarosa'>Santorre di Santarosa</a> nel Municipio 8 di Milano, che interrompe una strada larga, l'attuale Viale <a href='http://it.wikipedia.org/wiki/Esprit_Charles_Marie_Espinasse'>Espinasse</a> e incrocia due vie, Via Giovanni Battista De Rossi, in cui si trova una scuola primaria, e Via Bernardino Galliari. Transitano due linee di tram, la linea 12 che va e viene da Via De Rossi, e la linea 1 che costeggia il monumento su due lati proseguendo in Viale Espinasse.</p>

<p>Piazzale Santorre di Santarosa potrebbe essere una bella piazza della periferia milanese, a forma circolare divisa in quattro spicchi, uno occupato dallo storico edificio comunale, e nel centro il monumento dei caduti dell'estinto comune lombardo. Non lo è perchè manca da decenni un progetto importante e continuativo per il decoro delle periferie di Milano.<br>
	Nell'arco di nord-est, Piazzale Santorre di Santarosa 10, l'immobile a due piani del municipio di Musocco è in uno stato malconcio e sporco; alcuni dei suoi locali ospitano la Croce Verde Sempione. Davanti ci sono macchine parcheggiate sul marciapiede. A sud-est, al numero 4 c'è un condominio con un giardino e una casa d'angolo con Viale Espinasse; tra i piccoli alberi ancora macchine sul marciapiede. Proseguendo in senso orario, si trova un benzinaio e un vecchio capannone industriale malmesso. Nel quarto spìcchio un recente edificio residenziale piuttosto imponente che si estende in Via Bernardino Galliari e Via Ludovico Di Brene, le cui attività commerciali sulla piazza non sono state affittate o vendute. Sul marciapiede decine di moto di un riparatore che ha sede all'angolo del capannone di fronte. L'unica cosa bella della piazza che circonda il monumento ai caduti sono gli alberi di amarene, che la colorano di rosa ad aprile e danno frutto il mese seguente.</p>

<div class="page-header">
	<h2 class="content">Un inciso sul territorio</h2>
</div>
<p>Volendo mantenere i nomi di borghi o località di una volta è difficile stabilire a quale suddivisione territoriale appartiene il monumento ai caduti di Musocco perchè la sua posizione è al di fuori degli storici abitati. Non c'è dubbio, invece, secondo l'uso moderno di assegnare un nome a ogni strada e piazza con targhe, introdotto nell'Ottocento, compiendo l'operazione di passare dai toponimi agli odonomi, e di ripartire Milano in aree, che sono spicchi al di fuori del centro storico di forma circolare, sistema avvenuto nel Novecento, che oggi il monumento ai caduti di Musocco si trovi in Piazzale Santorre di Santarosa nel Municipio 8 di Milano.<br>
	Certo l'uso del vecchio nome è affascinante perchè tiene conto della storia di un territorio ed è caro e familiare agli abitanti, e li identifica maggiormente. Inoltre, c'è il vantaggio che quel nome comprende un'area più ampia rispetto alla singola via o piazza ed è un territorio molto più piccolo rispetto a quello piuttosto vasto di un Municipio di Milano. Municipio è il nuovo nome dell'unità amministrativa del comune di Milano che nel 2017 ha sostituito Zona e sono 9.<br>
	Inevitabile però che il confine del borgo antico, allargatosi progressivamente in una nuova conformazione, parte di una città densamente urbanizzata, sia non definito, arbitrario, soggettivo, e in parte sovrapposto a uno vicino. Oggi questi nomi storici li vediamo anche nella posizione del telefonino. Allora accade che, secondo alcune mappe il monumento ai caduti di Musocco è in Villapizzone, dal vecchio nucleo abitativo attorno alla Chiesa di San Martino, in altre è in Musocco, dal vecchio comune italiano o perchè non troppo lontano dall'originario abitato Musocco, lungo la strada per Varese, oggi Via Antonio Mambretti. Il terzo storico nome che si trova è Garegnano, l'abitato attorno alla Certosa che comprendeva alcuni cascinali dell'attuale Via Barnaba Oriani.</p>

<p>Guardando al territorio attorno al <b>memoriale di guerra di Musocco</b>, c'è una separazione fisica dovuta alle arterie stradali più importanti e alla ferrovia. Intorno al 1860 si completa la ferrovia Torino-Milano e poi realizzata la Stazione Musocco, oggi Stazione Certosa, che dista circa 500 metri dal monumento. I nuovi assi stradali sono Viale Certosa, la strada che collega la città al Cimitero di Musocco inaugurato nel 1896, e il Cavalcavia del Ghisallo, un ponte che collega la città alle autostrade, Autostrada A4 e Autostrada dei Laghi, costruito alla fine degli anni 50 del Novecento, che ha diviso Garegnano.<br>
	Vari nomi sono stati dati all'area nord-ovest del Comune di Milano che da Piazzale Accursio, la vecchia Piazza del Bersaglio, si estende intorno a Viale Carlo Espinasse, Via Varesina, Viale Certosa, con limite il Cavalcavia del Ghisallo e la ferrovia Milano-Torino. Nel libro dal titolo Memoria storica e rinnovo urbano, e sottotitolo I quartieri della zona 20 (prima del Ponte Palizzi), scritto negli anni 80, nel volume 2° l'autore Antonio Iosa lo ha chiamato Quartiere Varesina-Espinasse.<my-ref>^</my-ref> Nei primi anni 2000, i Vigili Urbani di Milano suddivisero ogni Zona della città in settori con confini precisi; quest'area, di cui un confine era Via Varesina, si chiamava Quartiere 806 Accursio e comprendeva Via Gallarate, con Boldinasco; il primo numero era la zona e quindi in Zona 8 di Milano. In Wikipedia, l'enciclopedia online, questa parte di Milano è Quartiere Varesina.</p>

<div class="page-header">
	<h2 class="content">Quartiere Varesina</h2>
</div>
<p>La voce <a href="https://it.wikipedia.org/wiki/Quartiere_Varesina">Quartiere Varesina</a> di Wikipedia è stata creata da me nell'ottobre 2012, seguendo l'indicazione del <a href="https://it.wikipedia.org/wiki/Progetto:Milano">Progetto Milano</a>, Categoria Quartieri di Milano; ancora oggi la struttura della pagina mantiene la mia impostazione e la maggior parte delle informazioni sono state scritte da me. L'idea di crearla nacque perchè il collegamento del quartiere dove abito, appartenente alla Zona 8 di Milano, era orfano. Avrei così potuto far conoscere il mio quartiere in tutta Italia! E nel mondo! Infatti, creai la stessa voce per la lingua inglese  dell'enciclopedia traducendola. Ho partecipato fino al luglio 2013, quando <a href="https://it.wikipedia.org/w/index.php?title=Quartiere_Varesina&action=history">numerosi tagli</a> di altri utenti o amministratori dell'enciclopedia online, alcuni giustificati, mi fecero capire che sarebbe bastato molto meno e che persino alcune affermazioni erano illogiche; realizzai anche che scrivere bene è difficile. Alcuni commenti di cancellazione sono: <i>Rimuovo palesi sciocchezze</i>, <i>Gli elenchi delle scuole non sono enciclopedici</i>, <i>Queste sono le aree di competenza dei vigili di quartiere, non c'entrano niente con i quartieri in senso urbanistico</i>, <i>Nato a Garegnano, non nel quartiere Varesina (che esiste da 200 anni dopo)</i>, <i>Decisamente non enciclopedico! Anche l'elenco delle edicole!</i>. C'è anche la discussione <a href="https://it.wikipedia.org/wiki/Discussione:Quartiere_Varesina">perchè va ripristinato l'elenco delle vie</a>, argomento correlato con il confine del quartiere.</p>

<p>In Quartiere Varesina di Wikpiedia ci sono molti difetti, ad esempio la scorrevolezza del linguaggio e l'ordine di presentazione, ma il più grande sta nel nome. Nessuno che abiti in zona usa, nè sa cosa sia Quartiere Varesina! E non è sbagliato solamente il nome proprio Varesina, ma persino Quartiere. Compio allora l'operazone di smontare questo nome, iniziando da quartiere.</p>

<p>Una definizione di quartiere è la seguente: <i>nucleo o settore che, all’interno di una città, si individua rispetto al restante agglomerato urbano per particolari caratteristiche geografiche o topografiche, funzionali (quartiere residenziale, alto e basso, secondo la categoria economica prevalente dei residenti; quartiere commerciale, industriale, portuale; quartiere dormitorio), storiche (quartiere medievale, rinascimentale, ottocentesco; il vecchio e il nuovo quartiere), e anche etniche, secondo l’etnia prevalente dei residenti (quartiere arabo, ebreo, cinese, ecc.)</i>.<my-ref>^</my-ref><br>
	A mio parere il sostantivo quartiere non è applicabile a Quartiere Varesina perchè il territorio non ha confini geografici, nè un'identità storica perchè si è sviluppato nel corso del tempo ed è ancora oggi in trasformazione, perche è contemporanemente residenziale e industriale, e non c'è neppure un'etnia prevalente.</p>

<p>Il nome proprio o aggettivo Varesina deriva alla vecchia strada che usciva da Milano in direzione Varese, la cui parte iniziale è oggi Via Varesina. Questo riferimento storico è una direzione. Oggi il collegamento principale per Varese è una strada a scorrimento veloce, che è l'Autostrada A8 Milano-Varese. Ma Via Varesina è troppo spostata rispetto a un asse o una spina centrale di questa area, che è invece Viale Carlo Espinasse. La difficoltà di assegnare un nome unico è aumentata dal fatto che il territorio comprende un tratto di Viale Certosa, che è una strada importante di Milano. Inoltre e allo stesso tempo la Certosa di Milano è fuori da questa ipotetico quartiere, troppo frammentato, che si vuole nominare. Concludo questa panoramica dicendo che i due edifici storici sono il nostro Monumento ai caduti di Musocco inaugurato nel 1923 o nel 1924 e il Tiro a Segno Nazionale di Piazzale Accursio della fine dell'Ottocento.</p>

<p>Tornando all'argomento di questa pagina, si può dire che il Monumento ai caduti di Musocco si trova nella periferia nord-ovest di Milano, nel Municipio 8, nel centro di Piazzale Santorre di Santarosa, vicino a Viale Espinasse, Via Varesina, non lontano da Viale Certosa, dalla stazione ferroviaria Certosa, dal Ponte Palizzi e ... da casa mia!</p>

<div class="page-header">
	<h2 class="content">Descrizione del monumento ai caduti di Musocco</h2>
</div>
<p>L'opera che nacque dalla pietà dei cittadini di Musocco per il sacrificio dei propri soldati nella prima guerra mondiale, morti per l'Italia tra il 1915 e il 1918, si concretizzò con l'intervento della politica locale in un monumento ai caduti nel centro dell'allora <a href="#monumentoaicadutidiMusocco#dove_si_trova:_piazzale_santorre_di_santarosa">Piazza Comunale</a>. Il monumento è di dimensione notevole, soddisfando al requisito di visibilità, e proporzionato all'ampiezza della piazza.</p>

<p>Una colonna che si alza forse fino a 10 metri di altezza, alla cui cima c'è una corona in ferro battuto, è inserita in <a href='http://it.wikipedia.org/wiki/Basamento%20(architettura)'>basamento</a> quadrato piuttosto alto, lavorato a balze che ha due blocchi verticali con epigrafi, elementi che reggono <a href="#monumentoaicadutidiMusocco#le_due_statue_femminili_in_marmo">due statue femminili in marmo</a> in atto dolente. Le due sculture sono in direzioni opposte, lato est e lato ovest del monumento. Una è la tipica rappresentazione dell'Italia, che ha scritto nel blocco sottostante <i>Musocco ai suoi gloriosi caduti</i>; l'altra, simile alla prima, ha in mano il libro Storia, con sotto le due date di inizio e fine del conflitto per l'Italia, <em>XXIV-V-MCMXV</em> e <em>IV-XI-MCMXVIII</em>. La corona in ferro appesantisce il monumento senza ottenere un efficace risultato scenografico, e potrebbe essere simbolo di vittoria e di elevazione spirituale; sembra decorata con foglie, le quali potrebbero simboleggiare immortalità. A nord e a sud, all'altezza dello sguardo dell'uomo, ci sono <a href="#monumentoaicadutidiMusocco#i_due_bassorilievi_in_bronzo">due bassorilievi in bronzo</a>. Sotto la corona in ferro, sulla colonna portante, a meridione e a settentrione, ci sono due elementi distintivi uguali, di forma pentagonale arrotondata, con un <a href="https://it.wikipedia.org/wiki/Biscione_(araldica)">biscione</a>, il simbolo araldico che è uno dei simboli di Milano, e un'altra incisione. La struttura muraria del monumento è circondata da un'aiuola, recintata da piloni che reggono catene, nella quale ci sono <a href="#monumentoaicadutidiMusocco#le_due_lapidi_con_i_nomi_dei_caduti">due lapidi con i nomi dei soldati di Musocco caduti</a>, posizionate sotto i due bassorilievi. Su una targa in bronzo è scritto <i>Ugo Prat</i>, probabilmente l'artista che ha realizzato alcune delle sculture.</p> 

<p>Il monumento ai caduti di Musocco è simmetrico, elegante e di buon valore artistico, in stile art decò-liberty che lo distingue dalla <a href="#monumentoaicaduti#comissionamento_e_architettura">pesantezza classica</a> di tanti altri monumenti ai caduti. Lo si può osservare specialmente nell'abbigliamento effettivamente sontuoso delle due donne e nella postura del braccio piegato e alzato.</p>

<p>L'area che circonda il monumento non è valorizzata dal comune di Milano, così come la piazza. Il marciapiede è anonimo, persino peggiore degli altri della periferia della città già brutti, l'asfalto è di un colore grigio sporco, con rigonfiamenti e segni di pneumatici, il bordo è grezzo. Un altro difetto è che l'area delimitata non rispecchia la forma circolare della piazza, e si allunga in qualche modo secondo i binari del tram. Infine, ma non ultimo, questo preciso luogo della memoria, voluto dai musocchesi per commemorare e piangere i propri cari e conoscenti morti combattendo nella guerra 1915-1918 o per le ferite riportate, non è accessibile al visitatore senza che sia costretto a compiere una infrazione perchè non ci sono strisce pedonali.</p>

<div class="page-header">
	<h2 class="content">Le due statue femminili in marmo</h2>
</div>
<div class="col-md-6 margin-bottom-10px">
	<a class="thumbnail" href='https://upload.wikimedia.org/wikipedia/commons/1/16/Musocco_ai_suoi_caduti.jpg'><img src="https://upload.wikimedia.org/wikipedia/commons/thumb/1/16/Musocco_ai_suoi_caduti.jpg/768px-Musocco_ai_suoi_caduti.jpg" alt="Statua Italia"></a>
	<a class="pull-right" href="http://commons.wikimedia.org/wiki/File:Musocco_ai_suoi_caduti.jpg">&nbsp;</a>
	<div class="caption">
			<p>La statua Italia con <em>Musocco ai suoi gloriosi caduti</em> sul basamento, rivolta verso est.</p>
	</div>
</div>
<div class="col-md-6 margin-bottom-10px">
	<a class="thumbnail" href="https://upload.wikimedia.org/wikipedia/commons/b/b1/Monumento_dei_caduti_di_Musocco_La_statua_Storia.JPG"><img src="https://upload.wikimedia.org/wikipedia/commons/thumb/b/b1/Monumento_dei_caduti_di_Musocco_La_statua_Storia.JPG/768px-Monumento_dei_caduti_di_Musocco_La_statua_Storia.JPG" alt="Statua Storia"></a>
	<a class="pull-right" href="http://commons.wikimedia.org/wiki/File:Monumento_dei_caduti_di_Musocco_La_statua_Storia.JPG">&nbsp;</a>
	<div class="caption">
		<p>La statua femminile con in mano il libro <em>Storia</em> e sotto due date, la data di inizio e la data di fine della prima guerra mondiale per l'Italia, <em>XXIV-V-MCMXV</em> e <em>IV-XI-MCMXVIII</em>. La scultura è nel lato occidentale del monumento ai caduti.</p>
	</div>
</div>

<p>I due elementi principali del <b>memoriale della prima guerra mondiale di Musocco</b> sono le due statue in marmo di figure femminili, sia per la grandezza, alte circa 3 metri e sollevate dal terreno sopra l'altezza dell'uomo, che per il simbolismo.</p>

<p>Una statua di donna è l'<a href="https://it.wikipedia.org/wiki/Italia_turrita">Italia turrita</a>, la personificazione nazionale dell'Italia, ritratta in un atteggiamento di dolore. Infatti, la statua rivolta a oriente, in direzione di Via Giovanni Battista De Rossi, è vestita di un lungo abito sontuoso e con un manto sopra, ha la testa coperta da una torre, che sembra un'elmetto, dal quale scendono capelli intrecciati, nella mano destra tiene un'asta o un fascio che appoggia a terra. Il braccio sinistro è alzato con la mano che tocca la testa, in segno di dolore per i caduti e che riflette il sentimento dei famigliari e della comunità. Per la personificazione questa statua viene chiamata <i>Italia</i>. Sulla lapide che la regge è scritto su due righe in stampatello: <em>Musocco ai suoi gloriosi caduti</em>.<br>
	L'altra statua è anch'essa una donna, simigliante alla prima scultura, vestita con una lunga tunica e un manto sopra, con il volto pietoso e che compie lo stesso atto di dolore avendo il braccio sinistro piegato e la mano sulla testa. Questa statua, rivolta a occidente in direzione di Via Bernardino Galliari, tiene un libro nella mano destra, il quale ha scritto <em>Storia</em>, e così essa viene chiamata. La statua poggia su una lapide in marmo, dove sono indicate in numeri romani due date, la data di inizio e la data di fine della Grande Guerra per l'Italia: <em>XXIV-V-MCMXV</em> e <em>IV-XI-MCMXVIII</em>, 24 maggio 1915 e <a href="http://it.wikipedia.org/wiki/Bollettino_della_Vittoria">4 novembre 1918</a>.</p>

<div class="page-header">
	<h2 class="content">I due bassorilievi in bronzo</h2> 
</div>
<div class="col-md-6 margin-bottom-10px">
	<a class="thumbnail" href='https://upload.wikimedia.org/wikipedia/commons/8/81/Bassorilievo_Monumento_ai_Caduti_di_Musocco_La_messa.jpg'><img src="https://upload.wikimedia.org/wikipedia/commons/thumb/8/81/Bassorilievo_Monumento_ai_Caduti_di_Musocco_La_messa.jpg/1280px-Bassorilievo_Monumento_ai_Caduti_di_Musocco_La_messa.jpg" alt="Il bassorilievo della messa"></a>
	<a class="pull-right" href="http://commons.wikimedia.org/wiki/File:Bassorilievo_Monumento_ai_Caduti_di_Musocco_La_messa.jpg">&nbsp;</a>
	<div class="caption">
		<p>Bassorilievo del lato nord del monumento: soldati e fedeli assistono a una messa in un  campo; colui che la presiede, rivolto verso l'altare, eleva l'Eucarestia.</p>
	</div>
</div>

<div class="col-md-6 margin-bottom-10px">
	<a class="thumbnail" href='https://upload.wikimedia.org/wikipedia/commons/d/db/Monumento_ai_caduti_di_Musocco_-_Sud_con_lapide_dei_nomi_e_bassorilievo.jpg'><img src="https://upload.wikimedia.org/wikipedia/commons/thumb/d/db/Monumento_ai_caduti_di_Musocco_-_Sud_con_lapide_dei_nomi_e_bassorilievo.jpg/1280px-Monumento_ai_caduti_di_Musocco_-_Sud_con_lapide_dei_nomi_e_bassorilievo.jpg" alt="Il bassorilievo del trapasso del caduto"></a>
	<a class="pull-right" href="http://commons.wikimedia.org/wiki/File:Monumento_ai_caduti_di_Musocco_-_Sud_con_lapide_dei_nomi_e_bassorilievo.jpg">&nbsp;</a>
	<div class="caption">
		<p>Bassorilievo in bronzo nel lato sud del monumento, con la lapide dei nomi: un ferito a morte chiede aiuto a Gesù, che lo ricambia con un fascio di luce. Ai piedi del Salvatore, un caduto giace a terra.</p>
	</div>
</div>

<div class="clearfix"></div>
<p>Due <a href='http://it.wikipedia.org/wiki/bassorilievo'>bassorilievi</a> in bronzo di colore nero sono l'elemento scultureo, con il quale, insieme alle <a href="#monumentoaicadutidiMusocco#le_due_statue_femminili_in_marmo">due statue di donna</a>, venne realizzato il simbolismo del monumento ai caduti di Musocco, di pietà e rispetto verso i soldati morti, quasi tutti giovani. Il terzo elemento fondamentale è costituito dalle <a href="#monumentoaicadutidiMusocco#le_due_lapidi_con_i_nomi_dei_caduti">lapidi con i nomi dei caduti</a>, che si trovano nell'aiuola recintata del memoriale sotto i due bassorilievi. I bassorilievi sono rivolti verso Viale Carlo Espinasse, lato nord e lato sud del monumento, a un'altezza che facilita la visione e induce a un tempo di raccoglimento. Entrambi sono ispirati dalla religione cristiana, che ha una funzione di mediazione, uno è una celebrazione religiosa, l'altro la morte di un soldato.</p>

<p>Nel bassorilievo del lato a settentrione del monumento, viene celebrata una <a href="http://it.wikipedia.org/wiki/Celebrazione_eucaristica">messa</a>, catturata quando l'officiante, rivolto verso l'<a href="http://it.wikipedia.org/wiki/Altare">Altare</a>, eleva l'<a href="http://it.wikipedia.org/wiki/Eucaristia">Eucarestia</a>. Un'adunata di soldati in uniforme e con il casco assiste alla cerimonia religiosa, che commemora il sacrificio di uno o più caduti per la Patria. I soldati in primo piano sono rappresentati di spalle e lateralmente, mentre, vicini all'altare e più distanti, una folla di persone assiste alla cerimonia. Queste ultime sono l'espressione della partecipazione e la vicinanza del popolo verso il dovere pericolosamente compiuto dai soldati. La messa è all'aperto, infatti un albero è dietro all'altare.</p>

<p>Nel bassorilievo in bronzo del lato meridionale del monumento ai caduti di Musocco, in direzione di Piazzale Accursio, un soldato in rilievo seduto a terra, ferito e probabilmente morente, si rivolge in cerca di soccorso con il braccio sinistro teso e la mano aperta verso il <a href="http://it.wikipedia.org/wiki/Gesù">Cristo</a>, che lo irradia di luce, simbolo della salvezza eterna. Dietro alla figura umana in rilievo ci sono alberi. A terra, sotto i piedi di Gesù, giace un caduto, anche lui sotto il campo dei raggi di luce.</p>

<div class="page-header">
	<h2 class="content">Le due lapidi con i nomi dei caduti</h2> 
</div>
<p>I nomi dei soldati caduti è il grande elemento innovativo dei monumenti ai caduti della prima guerra mondiale, generalmente scritti in forma di elenco in una o più lapidi. Questa operazione trasforma i memoriali di guerra fino ad allora celebrativi in funerari, pur senza la presenza dei corpi dei caduti. Essi diventano luoghi della memoria di soldati che hanno dato la vita per la difesa della Patria. I caduti vengono identificati con nome e cognome, data di nascita e di morte, o in alternativa l'età della morte, se non persino da una foto in uniforme militare. I nomi sono elencati in ordine alfabetico, creando uguaglianza di fronte alla morte, che non viene meno nemmeno quando c'è il grado nell'esercito.</p>

<p>I soldati che provenivano da Musocco caduti durante la grande guerra sono elencati in ordine alfabetico in due lapidi in marmo bianco inclinate nell'erba dell'aiuola che circonda la struttura in muratura del memoriale, dove crescono delle belle piante di rose. Le due lapidi sono sotto i <a href="#monumentoaicadutidiMusocco#i_due_bassorilievi_in_bronzo">due bassorilievi</a>, lato nord e sud del monumento, posizione che instaura una relazione con il messaggio religioso delle due scene. Ogni caduto è identificato da cognome e nome, data di nascita e di morte. I morti sono così numerosi che ogni lapide è a tre colonne.</p>
<div class="col-md-6 margin-bottom-10px">
	<a class="thumbnail" href='https://farm4.staticflickr.com/3709/13890286553_8f0b72cfa3_o.jpg.jpg'><img src="https://farm4.staticflickr.com/3709/13890286553_145e3d6717_b.jpg" alt="Nomi dei caduti (da Agostoni a Gatti)"></a>
	<a class="pull-right" href="https://www.flickr.com/photos/95893200@N07/13890286553/in/set-72157633768101370">&nbsp;</a>
	<div class="caption">
		<p>La lapide rettangolare in marmo del lato settentrionale del monumento ai caduti di Musocco con l'elenco dei caduti suddivisi in tre colonne, da Agostoni Giuseppe Alberto a Gatti Luigi.</p>
	</div>
</div> 
<div class="col-md-6 margin-bottom-10px">
	<a class="thumbnail" href='https://farm8.staticflickr.com/7412/8875852483_5968a63404_o.jpg'><img src="https://farm8.staticflickr.com/7412/8875852483_4ea701a194_b.jpg" alt="Nomi dei caduti (da Gerosa a Villa)"></a>
	<a class="pull-right" href="https://www.flickr.com/photos/95893200@N07/8875852483/in/set-72157633768101370">&nbsp;</a>
	<div class="caption">
		<p>La lapide del lato meridionale del monumento ai caduti della prima guerra mondiale, da Gerosa Mario a Villa Emilio Luigi.</p>
	</div>
</div>
<div class="clearfix"></div>

<p>I nomi dei soldati caduti della lapide a nord del memoriale:</p>
<table class="table borderless font-size-small fallen-name-td-padding-left-20px">
	<tbody>
		<tr ng-repeat="i in [] | range:firststoneindex/3+1">
			<td ng-repeat-start="j in [] | range:3">{{cadutidiMusocco[(firststoneindex + 1) * j / 3 + i].fullname}}</td>
			<td ng-repeat-end>
				<span>{{cadutidiMusocco[(firststoneindex + 1) * j / 3 + i].annodinascita}}</span>
				<span>{{cadutidiMusocco[(firststoneindex + 1) * j / 3 + i].annodimorte}}</span>
			</td>
		</tr>
	</tbody>
</table>

<p>I nomi dei caduti elencati sulla lapide del lato sud:</p>
<table class="table borderless font-size-small fallen-name-td-padding-left-20px">
	<tbody> 
		<tr ng-repeat="i in [] | range:secondstonecolumnlength">
			<td ng-repeat-start="j in [] | range:3">{{cadutidiMusocco[(firststoneindex + 1) * j / 3 + i + firststoneindex + 1].fullname}}</td>
			<td ng-repeat-end>
					<span>{{cadutidiMusocco[(firststoneindex + 1) * j / 3 + i + firststoneindex + 1].annodinascita}}</span>
					<span>{{cadutidiMusocco[(firststoneindex + 1) * j / 3 + i + firststoneindex + 1].annodimorte}}</span>
			</td>
		</tr>
	</tbody>
</table>

<p>Nella prima lapide sono scritti 84 nomi e nella seconda 83. Complessivamente, il monumento ai caduti di Musocco commemora 167 soldati morti nella prima guerra mondiale per l'Italia. Ventiquattro sono caduti nel 1915, cinque nel 1916, cinquantuno nel 1917, cinquantadue nel 1918 e quattro nel 1919.</p>

<p>L'aver trovato scritto i nomi dei caduti fu la cosa che più mi stupì ed esaltò quando visitai attentamente il <b>monumento di Piazzale Santorre di Santarosa</b> nel lontano 2012. Allo stesso modo, l'emozione più grande di questo scrivere è stata elencare quei cognomi, che mi suonavano famigliari. Infatti, compagni di scuola, gente di Quarto Oggiaro dove sono cresciuto, abitanti della mia casa e di Via Barnaba Oriani sono omonimi, e magari nipoti, dei caduti di guerra, e così erano alcuni colleghi di mio padre, che aveva lavorato alla IVI, Industrie Vernici Italiane, alla Bovisetta, tra le due stazioni ferroviarie.</p>

<div class="page-header">
	<h2 class="content">I caduti di Musocco nell'Albo d'Oro dei Caduti e Dispersi della 1ª Guerra Mondiale</h2> 
</div>
<p>L'Albo d'Oro degli Italiani caduti nella guerra mondiale è un documento di ventotto volumi, pubblicato ufficialmente a partire dal 6 giugno 1926 dal Ministero della Guerra in ottemperanza al Regio Decreto n. 2130 del 22 novembre 1925. In essi sono contenuti 529.025 nominativi di italiani caduti per cause direttamente ascrivibili alla Prima Guerra Mondiale. Si tratta di un elenco parziale: già nel 1925, nello stesso ambito governativo, la stima dei caduti “per diretta e ben accertata causa di guerra” era di 652.000, mentre si arrivava a 750.000 contando anche i morti “per concause di guerra”.<my-ref>^</my-ref> Oggi i fogli di questi volumi sono digitalizzati e le informazioni dei caduti sono in un database del Ministero della Difesa,<my-ref>^</my-ref> consultabili anche tramite alcuni siti web patrocinati dal ministero. I dati di ogni caduto sono: nome, paternità, data e luogo di nascita, grado, corpo e arma, data e luogo di morte, causa della morte, decorazioni.</p>

<p>Palma Antonio Barbalinardo nel suo recente libro <i>Frammenti di storia dei caduti di Musocco e dintorni del Primo Conflitto Mondiale 1915-1918</i>,<my-ref>^</my-ref> ha copiato, dal sito web Caduti della Grande Guerra,<my-ref>^</my-ref> le informazioni di ogni caduto che compare nel monumento ai caduti di Musocco.<br>
	Da questa interessante ricerca emerge che molti dei caduti del memoriale di guerra di Musocco erano nati proprio nel comune di Musocco, altri nei comuni circostanti, come Milano, Trenno, Bollate, Novate Milanese o più generalmente in Lombardia. Così nella guerra mondiale sono morti Bianchi, Brambilla, Brioschi, Casati, Figini, Fossati, Fumagalli, Galbiati, Ghezzi, Mariani, Pedretti, Perego, Tagliabue, Viganò, Villa, solo per citarne alcuni, che sono cognomi tipicamente milanesi. La maggior parte aveva il grado di soldato, c'erano caporali e due sergenti. I più numerosi erano nel reggimento fanteria, poi bersaglieri, artiglieri, mitraglieri, Fossati Geronzio era caporale d'aeronautica. I gloriosi caduti di Musocco hanno combattuto contro l'esercito austro-ungarico nelle <a href="https://it.wikipedia.org/wiki/Battaglie_dell%27Isonzo">12 battaglie dell'Isonzo</a>, dal 24 maggio 1915, inizio della grande guerra per l'Italia, fino alla battaglia di Caporetto (24 ottobre-7 novembre 1917), conclusa con la famosa disfatta, morendo per conquistare pochi metri di terreno e di roccia sulle montagne del Carso, Monte San Gabriele, Monte San Michele, Monte Nero, Monte Altissimo. Quattro dei 167 citati nel monumento ai caduti di Musocco sono morti su fronti esteri, Albania, Macedonia e Libia. E dopo sull'Altopiano di Asiago, Monte Grappa, Monte Pasubio, sul Piave, in una guerra che terminerà con l'entrata vittoriosa dell'esercito italiano a Trento, il 3 novembre 1918. Alcuni sono morti nell'ospedaletto da campo per le ferite riportate in combattimento, per malattia, a Milano, in seguito ad azioni di gas asfissianti, due sotto una valanga.</p>

<div class="page-header">
	<h2 class="content">Attribuzione dell'opera</h2> 
</div>
<div class="col-md-5 margin-top-10px pull-right ">
	<a class="thumbnail" href="https://farm6.staticflickr.com/5515/9350629940_0e91509468_o.jpg"><img src="https://farm6.staticflickr.com/5515/9350629940_21d9ebd617_b.jpg" alt="Targa Ugo Prat"></a>
	<a class="pull-right" href="https://www.flickr.com/photos/95893200@N07/9350629940/in/set-72157633768101370">&nbsp;</a>
	<div class="caption">
		<p>Targa in bronzo con <i>Ugo Prat</i> sul basamento del lato sud del monumento ai caduti</p>
	</div>
</div>

<p>Sul marmo del basamento del lato sud del monumento ai caduti, sotto il bassorilievo nel quale è rappresentato un uomo ferito e colto nel momento del trapasso terreno, il quale vede l'immagine di Gesù che lo illumina, c'è una piccola targa in bronzo con scritto Ugo Prat. Egli dovrebbe quindi essere, per lo meno, lo scultore dei due bassorlievi. Non ho trovato altre informazioni di questo artist
a, se non che è omonimo del famoso fumettista di Corto Maltese vissuto nel Novecento.</p>

<p>Un documento d'epoca del monumento ai caduti di Musocco è una cartolina doppia disegnata; una cartolina doppia è una cartolina con due facciate. In questa cartolina una immagine è a colori, l'altra in bianco e nero.<br>
	Il disegno a colori mostra il luogo dall'alto, un ambiente molto più verde rispetto a oggi: nella piazza c'è il monumento ai caduti, il municipio di Musocco e qualche cascinale nei dintorni; il viale principale, oggi Viale Carlo Espinasse, è alberato, così come le due vie più piccole che incrociano la piazza.<br>
	L'altra facciata della cartolina è un disegno in bianco e nero del monumento ai caduti preso dal lato nord, il quale illustra la sua struttura, con il basamento, la colonna portante, le due statue femminili, la corona in ferro, un bassorilievo e una delimitazione del monumento con corti paletti; sullo sfondo lo schizzo di pioppi. Nel disegno non c'è la lapide con i nomi dei caduti del lato settentrionale. Il bassorilievo in bronzo, per quanto solo accennato dal disegnatore, è diverso dal bassorilievo della messa nel campo perchè è la figura di un uomo in primo piano.<br>
	Al retro della cartolina, la quale è non scritta, c'è la didascalia <i>Musocco</i> <i>Monumento ai caduti</i> e altre informazioni importanti: l'editore, L'Autofototecnica - Milano, e il nome dell'architetto e dello scultore del monumento. Secondo questa pubblicazione l'architetto è E. Mariani e lo scultore: E. Agnati. Nulla ho trovato di E. Mariani, mentre lo scultore è Emilio Agnati, milanese o lombardo vissuto tra il 1876 e il 1937.<my-ref>^</my-ref><my-ref>^</my-ref> Le sue opere censite sono piccole sculture in bronzo.</p>

<div class="col-md-6 margin-bottom-10px">
	<a class="thumbnail" href="https://farm4.staticflickr.com/3802/13034092484_246ffb3b72_o.jpg"><img src="https://farm4.staticflickr.com/3802/13034092484_f96e857dea_k.jpg" alt="Viale Espinasse ancora alberato e il Monumento ai caduti"></a>
	<a class="pull-right" href="https://www.flickr.com/photos/95893200@N07/13034092484/in/set-72157633768101370">&nbsp;</a>
	<div class="caption">
		<p>Cartolina doppia disegnata. Nel lato a colori, in una vista dall'alto, c'è un lungo viale alberato con al centro una piazza, con il monumento ai caduti di Musocco e un edificio più grande, che è il municipio di Musocco. Due strade incrociano la piazza in direzioni opposte, anch'esse alberate. Nello schizzo in bianco e nero di destra un primo piano del Monumento ai caduti di Musocco ripreso dal lato nord.</p>
	</div>
</div>
<div class="col-md-6 margin-bottom-10px">
	<a class="thumbnail" href="https://farm8.staticflickr.com/7442/13034495064_499c4de9a0_o.jpg"><img src="https://farm8.staticflickr.com/7442/13034495064_7529ba4767_z.jpg" alt="Retro della cartolina"></a>
	<a class="pull-right" href="https://www.flickr.com/photos/95893200@N07/13034495064/in/set-72157633768101370/">&nbsp;</a>
	<div class="caption">
		 <p>Retro della cartolina doppia <i>Musocco</i> <i>Monumento ai caduti</i>, con l'editore L'Autofototecnica - Milano, l'architetto E. Mariani e lo scultore E. Agnati.</p>
	</div>
</div>

<div class="page-header">
	<h2 class="content">Voce di Wikipedia</h2>
</div>
<p>Nel 2012 creai la voce Monumento ai caduti di Musocco per Wikipedia. Il mio livello di scrittura era inferiore a quello attuale e la pagina poteva essere considerata un abbozzo. Il 7 luglio 2012 fu aperta la <a href="http://it.wikipedia.org/wiki/Wikipedia:Pagine_da_cancellare/Monumento_ai_caduti_di_Musocco">procedura di cancellazione della pagina</a> da parte dell'amministratore Castagna di Wikipedia Italia. Egli scrisse: <i>allo stato non si evince dalla voce che cosa caratterizzi in modo particolare questo monumento, tanto da distinguerlo da migliaia di altri presenti in tutto il mondo.</i> Nella discussione che si aprì Mizar replicò: <i>Dico la mia. Si può discutere se un singolo monumento ai caduti è, o meno, <a href="http://it.wikipedia.org/wiki/Aiuto:Cosa_mettere_su_Wikipedia#Criteri_generali_di_enciclopedicit.C3.A0">enciclopedico</a>. Ma può essere inserito in un discorso più ampio, sicuramente enciclopedico. ... </i>. Postcrosser: <i>Un monumento ai caduti può essere enciclopedico se realizzato da un artista famoso, se di particolare rilevanza artistica o architettonica, se è il simbolo del comune dove si trova, se è stato oggetto di saggi o altre opere letterarie. ...  Sono invece d'accordo con Mizar che se venisse realizzata una pagina "Monumenti ai caduti di Milano" nel suo insieme essa sarebbe enciclopedica e al suo interno potrebbe essere inserito anche il monumento di Musocco dal momento che ora fa parte di Milano.</i><br>
	15 luglio 2012 con firma Indy Jr: <i>La procedura di cancellazione in modalità semplificata è terminata. La discussione è chiusa. Questa procedura viene archiviata e protetta. Come da regolamento, la pagina viene cancellata.</i></p>

<p>In definitiva il memoriale di guerra di Musocco non è artisticamente di un livello sufficiente e/o non ci sono documenti scritti di rilevanza per meritare una pagina in Wikipedia, L'enciclopedia libera. I nomi dei caduti, l'elemento innovativo dei monumenti della prima guerra mondiale, sono la maggior manifestazione della richiesta partita dal basso delle comunità locali, familiari, reduci di avere un riconoscimento del patimento collettivo in un luogo rappresentativo del comune, approvato dal governo locale. Castagna nella sua richiesta iniziale di cancellazione aggiunse: <i>ho già rimosso, per palese non enciclopedicità, la lista completa dei caduti elencati sul monumento stesso</i>.<br>
	Prima ancora della cancellazione di Monumento ai caduti di Musocco, creai per Wikipedia, The Free Encyclopedia la voce <a href="http://en.wikipedia.org/wiki/War_Memorial_of_Musocco">War Memorial of Musocco</a>, voce che continua a esistere.</p>

<div class="page-header">
	<h2 class="content">Recenti restauri</h2>
</div>
<p>Il tempo agisce duramente sulla conservazione dei monumenti ai caduti, danneggiando il marmo e rendendo illeggibili il nome dei caduti.</p>

<p>Nel 2008, nel novantesimo anniversario della fine della prima guerra mondiale, il monumento ai caduti di Musocco è stato restaurato dal comune di Milano. Il memoriale, sembra impossibile, era da circa 30 anni che non veniva riqualificato e i nomi dei caduti erano illeggibili da almeno una decina!<my-ref>^</my-ref><my-ref>^</my-ref> Fu un lavoro eseguito a metà, se, come è vero, fu lasciata una fascia metallica per tenere assieme i marmi della parte alta.<br>
	Nei primi tre mesi del 2017, durante il centenario della grande guerra, seguì un altro restauro. L’intervento, piuttosto complesso per le parti più delicate e deteriorate dagli agenti esterni, ha riguardato sia le due statue di marmo rappresentanti l’Italia e la Storia, sia i due bassorilievi in bronzo che illustrano il risvolto religioso della morte dei soldati. Oltre alla pulizia superficiale, sono state consolidate le parti ammalorate e ricostruiti i giunti e le sigillature dell’apparato basamentale e delle statue.<my-ref>^</my-ref></p>

<div class="page-header">
	<h2 class="content">Cento anni sono passati ...</h2>
</div>
<p>Il massacro della prima guerra mondiale, a cui combattenti furono dedicati molti monumenti ai caduti sparsi in Europa, non fu sufficiente a evitare una <a href="http://it.wikipedia.org/wiki/Seconda_guerra_mondiale">seconda guerra mondiale</a>, persino più terribile.<br>
	 Per conservare la memoria di quei tragici fatti, molti monumenti ai caduti del primo conflitto mondiale furono ritoccatti aggiungendo i nomi dei soldati della seconda guerra. Questa possibilità era esclusa per il monumento ai caduti di Musocco perchè il comune di Musocco fu sciolto e aggregato a Milano nel 1923.</p>

<p>Nei comuni italiani le celebrazioni nei pressi dei monumenti ai caduti negli anniversari per la prima guerra mondiale sono diventate sempre più rare. Al più, cerimonie, a cui assistono generalmente poche persone, organizzate da associazioni di partigiani, si tengono nel giorno del 25 Aprile, <a href="http://it.wikipedia.org/wiki/Anniversario_della_liberazione_d'Italia">Anniversario della liberazione d'Italia</a> dal governo fascista, accumunando così i morti della prima e della seconda guerra, raccoglimento che avviene anche al memoriale di guerra di Musocco. I monumenti ai caduti sono quindi oggi simboli civili del tessuto urbano più che monumenti funerari. Solo una piccola commemorazione ufficiale è stata tenuta durante il centenario della prima guerra mondiale al <b>monumento ai caduti di Musocco di Piazzale Santorre di Santarosa</b>, tre anni esatti dopo l'inizio del conflitto, alla quale avrei volentieri partecipato se fosse stata fatta un po' di pubblicità,<my-ref>^</my-ref> segno che la spinta popolare è esaurita da tempo.<br>
	In alcuni paesi europei invece il ricordo della prima guerra è molto più vivo e celebrato, specialmente in quelli sul cui suolo si è combattuto aspramente, Belgio, Francia, Germania, e in Inghilterra.</p>

<p>Cent'anni fa i soldati furono mandati in trincea a combattere da regnanti e politici europei che vollero una guerra per una supremazia territoriale, che si trasformò in guerra mondiale. Nel rinnovato tentativo di fermarla, il 1° agosto 1917 nella "Lettera del Santo Padre <a href="https://it.wikipedia.org/wiki/Papa_Benedetto_XV">Benedetto XV</a> ai capi dei popoli belligeranti", essa fu definita dal pontefice romano <i>inutile strage</i>.<my-ref>^</my-ref> Oggi il monumento ai caduti di Musocco, alzato su pressione della comunità locale allo scopo di conservare la memoria della prima guerra mondiale nel futuro onorando i gloriosi caduti di Musocco con simboli di dolore e cristiani, è per gli automobilisti un manufatto misterioso da aggirare situato nel mezzo di una piazza. I figli dei soldati sono ormai morti e forse anche i primi nipoti, così la memoria degli eventi bellici del primo conflitto mondiale è affidata alla storia. Per gli abitanti di questo territorio della periferia nord-ovest di Milano il <b>monumento ai caduti di Piazzale Santorre di Santarosa</b> è invisibile perchè a essi non importa la storia locale, e dimenticando perdono il giusto orgoglio che deriva dal passato. La conseguenza è che nei confronti di questo come di tanti altri monumenti ai caduti si è consumato in modo palese quel processo di estraniazione parte di uno più generale di scissione tra individuo e comunità di appartenenza.<my-ref>^</my-ref> L'esperienza della vita umana registrata dalla storia rimane fonte di insegnamento per le generazioni future, la prima lezione è non ripetere gli errori del passato, in cima alla quale sta ripudiare la guerra in favore della pace.</p>

<div class="page-header">
	<h2 class="content">Cosa rappresenta per me</h2>
</div>
<p>Il mio interesse per il Monumento ai caduti di Musocco nasce dalla vicinanza del monumento e dalle mie vicissitudini personali, la cui manifestazione più visibile è camminare nel quartiere ed è stata scattare delle fotografie; non è da trascurare l'aver vissuto sempre nello stesso posto e la mia curiosità per la storia locale. Il mio incontro con il monumento non è stato invece influenzato, come si potrebbe pensare, dal contributo umano che anche la mia famiglia ha dato per l'Italia. Infatti, Enrico Portaluppi, il nonno di mia mamma, da cui lei prese il suo nome al femminile, Enrica, perse la vita nella prima guerra mondiale il 25 luglio 1915 sul Monte San Michele nella <a href="https://it.wikipedia.org/wiki/Seconda_battaglia_dell%27Isonzo">seconda battaglia dell'Isonzo</a> sotto il comando del generale Luigi Cadorna; Mario rimase orfano all'età di due anni. Giovanni Vezzoli, il padre di Giocondo, che è padre di Mauro, colui che scrive, riferì ferite di guerra riportate in Albania, arruolato nell'esercito greco essendo nato a Corfù dove la mia famiglia italiana si formò emigrando. L'associazione dell'esperienza comune vissuta dei miei progenitori e dai i caduti e dalla gente di Musocco è scattata solo in un secondo tempo.</p>

<p>Il monumento ai caduti di Musocco è per me oggi importante perchè ho dedicato tempo profittevole per questa scrittura, che colma in parte la poca documentazione scritta sul monumento. La prima versione pubblicata come <a href="#monumentoaicadutidiMusocco#voce_di_wikipedia">voce di Wikipedia</a>, poi cancellata dagli amministratori dell'enciclopedia online, è del periodo 2012-2013, mentre questa, scritta tra il giugno e l'agosto 2019, che sovrascrive l'altra, è accessibile su Internet tramite CDN dal mio account del sito web GitHub.<my-ref>^</my-ref> Il <b>memoriale di guerra di Piazzale Santorre di Santarosa</b> mi è caro: infatti ogni volta che mi collego a facebook vedo da anni la foto del mio profilo fissa su un'immagine che mi ritrae davanti al bassorilievo del lato sud del monumento, dove c'è un soldato ferito a morte che trova consolazione nella luce di Gesù; fuori dal ritaglio, in basso c'è una delle due lapidi del monumento con i nomi dei caduti. Cammino nel quartiere per un male cronico alla schiena dovuto a una caduta sul sedere avvenuta quando avevo 18 anni, che mi impedì di proseguire a fare sport agonistico e mi ostacolò nello studio, come nell'inserimento lavorativo. Il dolore fu peggiorato dalla incapacità di medici di formulare una diagnosi, appartenenti al servizio sanitario nazionale del mio paese, e da dentisti. Di fronte a questo memoriale di guerra edificato del potere politico, il quale giustamente assecondò la volontà popolare per i tragici eventi del 1915-1918, mi sembra di essere un Alpino che ha compiuto pericolosamente il suo dovere, mandato al fronte da gente ignorante e superba, che non impara dai propri errori.</p>

<div class="margin-top-10px">
	<a class="thumbnail" href="https://lh3.googleusercontent.com/MISoDld-zRcn0KodNlU6ep5Xq-BWwMhfEPyQ1Jf4Nom-fdNNHJ9IR8mapH3yEU5wa-_ARj87A5KgA5QxSL7QKCg5CTWM_HJnB0k14me2dVSKbQD-yc3VlCZfQZZY8m_1a5Lo2g7PywU=w2400?source=screenshot.guru"> <img src="https://lh3.googleusercontent.com/MISoDld-zRcn0KodNlU6ep5Xq-BWwMhfEPyQ1Jf4Nom-fdNNHJ9IR8mapH3yEU5wa-_ARj87A5KgA5QxSL7QKCg5CTWM_HJnB0k14me2dVSKbQD-yc3VlCZfQZZY8m_1a5Lo2g7PywU=w600-h315-p-k" alt="Piazzale Santorre di Santarosa con il monumento"> /></a>
	<a class="pull-right" href="https://photos.google.com/u/0/share/AF1QipOEdWAh7KAmO1ybxySO-kCCopJEOl1XxVmWhwnarRU05FRpVOZDMqaM0xOGo-U_Bw/photo/AF1QipNOD8WBkNVTZGSK1DUFYPaeEAXBoDxuNq0DPhp0?key=S05FRXJNSmJ5eURFa0ZwNVJjVy1rM0F2a2dLeHZR.jpg">&nbsp;</a>
	<div class="caption">
		<p>Mauro Vezzoli appoggiato al monumento ai caduti di Musocco, lato a meridione, nell'aiuola davanti al bassorilievo nel quale è raffigurato un soldato ferito a morte che trova consolazione nella luce del Signore. In basso c'è la lapide con i nomi dei soldati caduti nella prima guerra mondiale da Gerosa Mario a Villa Emilio Luigi. La foto è stata scattata nel settembre 2013.</p>
	</div>
</div>

<div class="page-header">
	<h2 class="content">{{strings.note}}</h2>
</div>
<ol class="references">
	<li><a href="https://maps.google.com/maps?q=Monumento+ai+caduti+di+Musocco,+Piazzale+Santorre+di+Santarosa,+Milano,+Italy&hl=en&ll=45.50073,9.139745&spn=0.005542,0.008529&sll=45.46407,9.171906&sspn=0.177463,0.272942&oq=monum&t=h&z=17">Monumento ai caduti di Musocco</a>. <i>Google Maps</i>. Google LLC. Consultato il 6 maggio 2019.</li>
	<li>Iosa, Antonio. Quartiere Varesina - Espinasse. In <i>Memoria storica e rinnovo urbano, I quartieri della zona 20 (prima del Ponte Palizzi)</i>. Vol. 2, pp. 483-487. Milano: Àncora Arti Grafiche, giugno 1999. Consultato il 15 giugno 2019.</li>
	<li><a href="http://www.treccani.it/vocabolario/quartiere/">"Quartiere"</a>. In Vocabolario. <i>Treccani</i>. Consultato il 15 giugno 2019.</li>
	<li><a href="https://www.albodorolombardia.it/main/get_page/99857/6">"Albo d'Oro"</a>. In Albo d'Oro dei caduti lombardi della Grande Guerra. Consultato il 15 giugno 2019.</li>
	<li><a href="https://www.difesa.it/Il_Ministro/CadutiInGuerra/Pagine/AlbodOro.aspx">"Albo d'Oro dei Caduti e Dispersi della 1ª Guerra Mondiale"</a>. In Ministero della Difesa. Consultato il 15 giugno 2019.</li>
	<li>Barbalinardo, Palma Antonio. Breve profilo biografico dei caduti di Musocco del Primo Conflitto Mondiale 1915-1918. In <i>Frammenti di storia dei caduti di Musocco e dintorni del Primo Conflitto Mondiale 1915-1918</i>. pp. 45-57. Milano: Àncora Arti Grafiche, maggio 2018. Consultato il 15 giugno 2019.</li>
	<li><a href="http://www.cadutigrandeguerra.it/CercaNome.aspx">"Cerca Nominativo negli Albi"</a>. In Caduti della Grande Guerra. Consultato il 15 giugno 2019.</li>
	<li><a href="http://viadomitia-sculptures.com/product/italian-19th-century-marble-sculture/">"Busto di Marmo di Wagner di Emilio Agnati c1920"</a>. <i>Via Domitia Antique & Vintage Sculpture</i> (in inglese). Consultato il 10 marzo 2013.</li>
	<li><a href="http://www.arcadja.com/auctions/it/agnati_emilio/prezzi-opere/190579/">"Emilio Agnati"</a> <i>Arcadja</i>. Consultato il 10 marzo 2013.</li>
	<li>Anonimo (29 dicembre 2008). <a href="http://www.comune.milano.it/portale/wps/portal/CDM?WCM_GLOBAL_CONTEXT=/wps/wcm/connect%2Fcontentlibrary%2FGiornale%2FGiornale%2FTutte+le+notizie%2FArredo+Decoro+Urbano+e+Verde%2FDECORO_musocco_restaurato/">"Caduti del Musocco terminato il restauro"</a>. <i>Comune di Milano</i>. Consultato il 10 marzo 2013.</li>
	<li>Anonimo (30 dicembre 2008). <a href="http://milano.corriere.it/milano/notizie/cronaca/08_dicembre_30/musocco_monumenti_caduti_santorre_santarosa_restauro_dieci_sponsor-150858447368.shtml"">La vittoria di Severina: tornano alla luce i nomi dei caduti del Musocco"</a>. <i>Corriere della Sera</i>. Consultato il 10 marzo 2013.</li>
	<li>Arsuffi, Roberto (11 aprile 2017). <a href="https://blog.urbanfile.org/2017/04/11/milano-musocco-piazza-santorre-di-santarosa-restaurato-il-monumento/">"Milano | Musocco – Piazza Santorre di Santarosa, restaurato il monumento"</a>. <i>Urbanlife Blog</i>. Consultato il 15 giugno 2019.</li>
	<li>Radollovich, Carlo (28 maggio 2018). <a href="http://ilmirino.it/2018/05/28/commemorazione-dei-caduti-conflitto-mondiale-musocco-dintorni/">"Commemorazione dei caduti del primo conflitto mondiale di Musocco e dintorni"</a>. <i>Il Mirino</i>. Consultato il 15 giugno 2019.</li>
	<li><a href="http://w2.vatican.va/content/benedict-xv/it/letters/1917/documents/hf_ben-xv_let_19170801_popoli-belligeranti.html">"Lettera del Santo Padre Benedetto XV ai capi dei popoli belligeranti*"</a>. <i>La Santa Sede</i>. Consultato il 15 giugno 2019.</li>
	<li><a href="http://www.pietredimemoria.it/where.html">"Dove si trovano ?"</a>. <i>Monumento ai Caduti 1915-1918</i>. Consultato il 15 giugno 2019.</li>
	<li>Mauro Vezzoli. <a href="http://maurogv.github.io/I-AngularJS/public_html/#/monumentoaicadutidiMusocco">"Monumento ai caduti di Musocco"</a>. In I-AngularJS. <i>GitHub</i>. Consultato il 15 giugno 2019.</li>
</ol>

<div class="page-header">
	<h2 class="content">Bibliografia</h2>
</div>
<ul>
	<li>Iosa, Antonio. Il vecchio municipio di Musocco. In <i>Memoria storica e rinnovo urbano, I quartieri della zona 20 (prima del Ponte Palizzi)</i>. Vol. 2, pp. 487. Milano: Àncora Arti Grafiche, giugno 1999. Consultato il 15 giugno 2019.<br>
		<i>... in Piazzale Santorre di Santarosa, ove si ammira il Monumento ai Caduti opera dello scultore U. Prat, che è stato così concepito: un alto plinto regge due stele di marmo che si presentano sormontate da una corona di ferro battuto. Due statue di marmo, ai lati, vogliono raffigurare l'Italia e la Storia. Sotto si ammirano i bassorilievi in bronzo: un soldato cade nel sacrificio per l'Italia vittoriosa e un'adunata di soldati accompagna religiosamente il sacrificio di una S. Messa al campo. Il tutto in una cornice sacrificale per ricordare gli Ignoti martiri della patria.</i></li>
</ul>

<div class="page-header" >
	<h2 class="content">{{strings.elencoDomini}}</h2>
</div>
<div class="hyperlinksDomain col-md-6 card bd-top-color-yellow">{{strings.dominiCollegamenti}}</div>
<div class="photosDomain col-md-5 card bd-top-color-green">{{strings.dominiFoto}}</div>

<div ng-include src="'views/it/partials/footer.html'"></div>
