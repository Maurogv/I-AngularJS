<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><head>
<meta http-equiv="Content-Type" content="text/html; charset=UTF-8">
<title>Monumento ai Caduti 1915-1918</title>
<link href="Monumento%20ai%20Caduti%201915-1918%20Dove%20si%20trovano_files/style.css" rel="stylesheet" type="text/css">
<link href="Monumento%20ai%20Caduti%201915-1918%20Dove%20si%20trovano_files/tabs.css" rel="stylesheet" type="text/css">
</head>

<body>	
	<div id="page_bg">
        <div id="header">
           <div id="header_content">
               <ul id="main_nav">
                    <li><a href="http://www.pietredimemoria.it/index.html">Home</a></li>
                    <li><a href="http://www.pietredimemoria.it/monumenti_main.php">Monumenti</a></li>
                    <li><a href="http://www.pietredimemoria.it/particolari_main.php">Particolari</a></li>
                    <li><a href="http://www.pietredimemoria.it/gente_main.php">Gente</a></li>
                    <li><a href="http://www.pietredimemoria.it/itinerari_main.php">Itinerari</a></li>
					<li><a href="http://www.pietredimemoria.it/archivio/archivi_main.php">Archivi</a></li>
                    <li class="last"><a href="http://www.pietredimemoria.it/form.php">Contatti</a></li>
               </ul>
			    <div id="ricordo"><em>in ricordo di Francesco<br>e Aldo Turchetto</em></div>
			                 <div id="about_us1">
							  <div class="title">Edgar Lee Masters - The Hill</div>
                   <p>"Li riportarono figli morti dalla guerra<br>figlie che la vita aveva schiacciato<br>e i loro orfani piangenti<br>tutti ora dormono sulla collina."</p>
             </div>
           </div>
        </div>
        
      	<div id="page">          
			<div id="page_body1">
			 <div id="content1"> <div id="entries1">
			 <div class="featured1 left">
                      		<div class="featured1_top">
                            	<h2>Dove si trovano ?</h2>
                                   </div>
								   <p>La Prima Guerra Mondiale fu forse il primo conflitto 
dell'era moderna, quanto a strategie e mezzi impiegati, ma, allo stesso 
tempo, fu probabilmente anche l'ultima guerra dell'800.<br>Rappresentò 
cioè l'ultimo grande conflitto nel quale risultarono ancora importanti, e
 in parte determinanti, almeno un paio di variabili belliche 
specificatamente "umane": il posizionamento di truppe lungo precise 
linee geografiche più o meno fortificate e, soprattutto, il gran numero 
di soldati contemporaneamente presenti in battaglia. Proprio questi due 
elementi però, unitamente all'impiego di nuove e drammatiche tecnologie 
di offesa, furono all'origine dell'elevatissimo conto dei caduti, specie
 se paragonati alla abitanti italiani dell'epoca e al numero delle 
"classi" di leva mobilitate allora dal Regno d'Italia.<br>La guerra creò
 nella popolazione un enorme vuoto generazionale che l'intera 
collettività nazionale a tutti i livelli, da quello strettamente locale,
 più emozionale, fino a quello economico, culturale ed istituzionale, 
dovette razionalizzare per superare il trauma psicologico della morte di
 così tanti suoi appartenenti, moltissimi dei quali molto giovani.<br>La
 nascita, più o meno artificiosa, del Mito della Grande Guerra e delle 
manifestazioni ad esso correlate - il culto dei caduti, la centralità 
dei reduci, l'epica della rievocazione e dell'illustrazione delle 
battaglie, e soprattutto la diffusa monumentalistica rievocativa - 
rappresentò un vero e proprio apparato rituale che ebbe grande 
importanza nel processo di superamento del lutti causati dalla guerra.<br>I
 monumenti ai caduti della Grande Guerra rappresentarono il cardine 
territoriale di questo apparato rituale, furono il modo attraverso il 
quale il Mito si radicò e raggiunse anche la periferia più lontana, sia 
dal centro della nazione che dai luoghi delle battaglie.<br>La loro 
costruzione, però, non rappresentò unicamente un movimento centrifugo 
organizzato e gestito dalle autorità, ma anzi, già immediatamente al 
termine delle guerra, si sviluppò proprio a livello locale assumendo 
forme e manifestazioni centripete, in seguito raccolte e utilizzate dal 
potere.<br>I luoghi stessi dove i monumenti vennero eretti erano e 
dovevano essere funzionali tanto alla memoria, quanto al processo civico
 e religioso di elaborazione del lutto.<br>La collocazione dei monumenti
 ai caduti doveva rispondere innanzitutto a precise esigenze di 
visibilità e di rappresentatività. Gli appartenenti alla comunità locale
 dovevano poterli costantemente vedere e considerarli parte integrante 
dello spazio comunitario: passarvi accanto nel corso delle attività 
giornaliere, deporvi dei fiori o fermarvisi di fronte permetteva ad 
ognuno di far propri quei morti e di rendere collettivo il loro ricordo,
 sentendosi consolati e rappresentati dalla loro morte. Grazie anche a 
una diffusa retorica ufficiale sulla Vittoria e sul sacrificio per la 
Patria, la rappresentatività civile dei monumenti determinò una 
progressiva attenuazione del loro valore strettamente funerario, 
rendendoli sempre più veri e propri elementi del panorama urbano.<br>I 
luoghi più comunemente prescelti per erigere i manufatti furono: le 
piazze principali dei paesi, l'area prospicente le chiese parrocchiali 
(quando non il sagrato stesso o dietro una chiesa), ma anche la piazza 
della stazione o i giardini pubblici.<br>Tutti luoghi comunemente e 
continuamente frequentati sia dagli appartenenti alla comunità, che da 
eventuali ospiti di passaggio. I monumenti venivano spesso eretti al 
centro di una piccola area verde arricchita di fiori, arbusti, siepi di 
bosso o cipressi. In ogni caso, anche in assenza di "verde", veniva 
quasi sempre creata una separazione fisica tra i monumenti e l'area 
circostante (con l'impiego di catene, cancelletti, piloni di varia 
forma) quasi a volerli collocare, e a delimitarne la presenza, 
all'interno di un preciso "luogo della memoria".<br>Le diverse 
collocazioni possono ancora oggi, forse, parlarci di una propensione in 
qualche modo più laica o, viceversa, più religioso-pietistica del 
governo comunale dell'epoca o dei singoli comitati di cittadini che 
commissionarono e organizzarono la posa dei monumenti.<br>Per un certo 
periodo il potere politico centrale cercò di stimolare l'organizzazione 
di veri e propri Parchi della Rimembranza. Essi prevedevano la presenza 
di un monumento ai caduti posto al centro di un parco in cui ogni 
albero, grazie alla presenza di una targhetta, veniva dedicato al nome 
di un caduto. Questa soluzione non ebbe, però, un grande seguito 
probabilmente perché, tendenzialmente, spostava i manufatti fuori dal 
centro urbano vero e proprio.<br>Vanno citati infine i casi, 
numericamente minoritari, di monumenti ai caduti posti all'interno o al 
centro del cimitero del paese.<br>Nell'ambito di questa ultima tipologia
 va specificatamente ricordato, rispetto al resto d'Italia, il 
significativo caso dei monumenti trentini collocati con una certa 
frequenza proprio all'interno dei cimiteri. Se, infatti, con i monumenti
 ai caduti si intendeva ricordare e glorificare il loro sacrificio per 
la Patria, va tenuto presente che, in diversi casi, i caduti trentini 
non morirono per la patria ma per il nemico, poiché molti di essi di 
essi dovettero storicamente combattere nelle file dell'esercito 
austroungarico, spesso su fronti molto lontani come la Galizia.<br>Questo
 influì notevolmente sulle vicende, così come sulle caratteristiche e 
sulle epigrafi dei monumenti locali determinandone la distinzione in due
 categorie: opere dedicate ai caduti trentini nell'esercito 
austroungarico, dove prevaleva una collocazione maggiormente pietistica 
in ambito cimiteriale, ed opere dedicate ai volontari dell'esercito 
italiano posti invece nelle piazze pubbliche.<br>Più in generale, per 
quanto riguarda la situazione dell'intero Triveneto, per motivi storico 
locali, si può osservare come in Friuli Venezia Giulia prevalga più 
spesso una collocazione laico-civile dei monumenti, mentre in Veneto, e 
ancor più, in Trentino invece tenda a prevalere una collocazione più 
vicina ai luoghi tipici del sentimento religioso delle diverse comunità.<br>Cosa rimane oggi, nelle nostre città e nei nostri paesi, del fenomeno dei Monumenti ai Caduti nella Grande Guerra ?<br>Tranne
 rarissime eccezioni, i monumenti originali dedicati ai caduti nella 
prima guerra mondiale si trovano ancora nella loro collocazione e 
"veste" originale, protetti non solo da un sentire comune ma anche da 
specifici collegamenti nazionali con il Commissariato Generale per le 
Onoranze ai Caduti in Guerra.<br>In molti casi, l'unica modifica 
rispetto all'originale è stata l'aggiunta di epigrafi, liste di nomi e 
fotografie che commemorano i caduti e i dispersi durante il secondo 
conflitto mondiale.<br>Su gran parte di essi ha però agito "duramente" 
il tempo, facilitato nel suo compito anche da una certa povertà media 
dei materiali costruttivi impiegati all'epoca. Molti risultano attaccati
 dalle intemperie, la pietra è colonizzata e macchiata dai licheni, 
croci e stelle sono spesso annerite dalla ruggine; le aquile hanno 
assunto il colore verdastro dell'ossidazione e a volte con qualche 
difficoltà si legge integralmente il testo di quelle parole che 
intendevano consegnarli "all'eternità".<br>Le foto dei caduti, dopo 
quasi un secolo, sono sbiadite dal sole e dall'umidità e i lineamenti 
risultano annebbiati quasi quanto il ricordo e la ragione della loro 
presenza in quel luogo.<br>Nel 2008, a novant'anni dalla fine della 
Grande Guerra, un certo numero di comuni ha rimesso "a nuovo" questi 
testimoni della vita cittadina con esiti, purtroppo, più spesso legati 
alle buone intenzioni, che non ai buoni risultati. Marmo e pietra viva 
sono stati "lavati", quasi sbiancati, il nero delle iscrizioni è stato 
pesantemente ritoccato, qualche statua in bronzo è stata drasticamente 
"lustrata", a volte è stato anche modificato l'impianto stesso del 
"recinto memoriale" in cui erano originariamente racchiusi.<br>Segnali, appunto, di buona volontà "estetica", ma forse anche, ulteriore sintomo di una sostanziale diluizione della memoria.<br>Diverso
 tempo inoltre è trascorso, e molti dei monumenti ai caduti non occupano
 più la loro originale e preminente posizione urbana, semplicemente 
perché lo spazio intorno è cambiato e cresciuto in misura ipertrofica e 
spesso disordinata.<br>Il cemento e il sovrapporsi successivo di dubbi 
canoni estetici hanno modificato il panorama di molti dei luoghi in cui 
furono originariamente eretti, finendo per sconvolgere non solo la loro 
collocazione ma conseguentemente anche la cifra memoriale della loro 
presenza.<br>Il processo di trasformazione da monumenti funebri a 
simboli civili del tessuto urbano assume oggi l'aspetto di un frutto 
sovramaturo: spesso osceni ed anonimi condomini soffocano l'ariosità 
originale delle loro forme, la viabilità locale li insidia sempre più da
 vicino, aree di parcheggio li confinano e li emarginano.<br>Ma sono 
soprattutto cambiate le persone. Sono sempre meno coloro che ne 
ricordano e riconoscono la presenza e il valore. Senza molti problemi ci
 si parcheggiano vicino le automobili, vi si appoggia una bici, li si 
nasconde con baracchini di giostre o sciocche iniziative comunali, 
addirittura ci si posiziona accanto un cassonetto dell'immondizia, 
violando quello spazio fisico originariamente dedicato al processo del 
ricordo.<br>La società del consumo ha ideologicamente spostato il 
baricentro dell'attenzione urbanistica, trasferendolo dalle chiese e 
dalle piazze verso i centri commerciali e le vie degli acquisti, dove 
ora si consuma gran parte della vita sociale.<br>Molti dei monumenti ai 
caduti sono dunque, oggi, veri e propri "oggetti invisibili", 
trasparenti al contesto stesso che li contiene. Nei loro confronti si è 
consumato quel processo di estraniazione che testimonia di un più 
generale processo di scissione moderna tra individuo e comunità di 
appartenenza.<br>Forse si è semplicemente esaurita la funzione di 
riconoscimento e di aggregazione comunitaria che era stato loro affidata
 all'epoca della costruzione e della collocazione.<br>La forza 
originaria del loro messaggio resiste, e si manifesta ancora, solo nei 
piccoli centri di campagna o di montagna, dove minori sono l'assedio 
urbano e quello delle coscienze.<br>Lì possiamo ancora provare il 
piacere sottile ed illusorio di sospendere il tempo e, in silenzio, 
sostare in questi luoghi di memoria "...ove il vento nel piegare l'erba 
sembra recare l'alito di una vastità remota, di una smisurata 
libertà...".</p>
								   </div>
			 </div>
			 </div>
                
               
                <div id="page_footer"></div>
            </div>
        </div>
        
        <div id="footer">
      		<div id="footer_content">
                <ul id="nav_footer">
                	<li><a href="http://www.pietredimemoria.it/index.html">Home</a>|</li>
                    <li><a href="http://www.pietredimemoria.it/monumenti_main.php">Monumenti</a>|</li>
                    <li><a href="http://www.pietredimemoria.it/particolari_main.php">Particolari</a>|</li>
                    <li><a href="http://www.pietredimemoria.it/gente_main.php">Gente</a>|</li>
                    <li><a href="http://www.pietredimemoria.it/itinerari_main.php">Itinerari</a>|</li>
					<li><a href="http://www.pietredimemoria.it/archivio/archivi_main.php">Archivi</a>|</li>
                    <li><a href="http://www.pietredimemoria.it/form.php">Contatti</a></li>
                </ul>
                
                <div class="copyright_info">•&nbsp;made by <a href="http://www.disegnoweb.com/" target="_blank">Disegnoweb.com</a> ~ ©PietrediMemoria.it ~ Diritti Riservati ~ <a href="mailto:info@pietredimemoria.it">info@pietredimemoria.it</a>&nbsp;•</div>
          </div>
        </div>   
         
    </div> 


</body></html>