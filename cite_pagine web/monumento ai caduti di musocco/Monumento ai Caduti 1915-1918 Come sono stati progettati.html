<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><head>
<meta http-equiv="Content-Type" content="text/html; charset=UTF-8">
<title>Monumento ai Caduti 1915-1918</title>
<link href="Monumento%20ai%20Caduti%201915-1918%20Come%20sono%20stati%20progettati_files/style.css" rel="stylesheet" type="text/css">
<link href="Monumento%20ai%20Caduti%201915-1918%20Come%20sono%20stati%20progettati_files/tabs.css" rel="stylesheet" type="text/css">
</head>

<body>	
	<div id="page_bg">
        <div id="header">
           <div id="header_content">
               <ul id="main_nav">
                    <li><a href="http://www.pietredimemoria.it/index.html">Home</a></li>
                    <li><a href="http://www.pietredimemoria.it/monumenti_main.php">Monumenti</a></li>
                    <li><a href="http://www.pietredimemoria.it/particolari_main.php">Particolari</a></li>
                    <li><a href="http://www.pietredimemoria.it/gente_main.php">Gente</a></li>
                    <li><a href="http://www.pietredimemoria.it/itinerari_main.php">Itinerari</a></li>
					<li><a href="http://www.pietredimemoria.it/archivio/archivi_main.php">Archivi</a></li>
                    <li class="last"><a href="http://www.pietredimemoria.it/form.php">Contatti</a></li>
               </ul>
			    <div id="ricordo"><em>in ricordo di Francesco<br>e Aldo Turchetto</em></div>
			                 <div id="about_us1">
							  <div class="title">Edgar Lee Masters - The Hill</div>
                   <p>"Li riportarono figli morti dalla guerra<br>figlie che la vita aveva schiacciato<br>e i loro orfani piangenti<br>tutti ora dormono sulla collina."</p>
             </div>
           </div>
        </div>
        
      	<div id="page">          
			<div id="page_body1">
			 <div id="content1"> <div id="entries1">
			 <div class="featured1 left">
                      		<div class="featured1_top">
                            	<h2>Come sono stati progettati?</h2>
                                   </div>
								   <p>I monumenti eretti a ricordo dei soldati morti nella 
Grande Guerra sono monumenti funebri la cui simbologia risiede 
innanzitutto nel rapporto di mediazione ideale tra i caduti e le 
comunità sopravvissute costituite da reduci, parenti ed altri 
appartenenti alle collettività locali.<br>La mancanza di un legame 
diretto con i corpi dei caduti, la loro collocazione e, soprattutto, il 
notevole apparato iconografico e simbolico che li caratterizza ha 
conferito a questi monumenti un posto particolare nell'immaginario della
 società civile italiana: non semplici manifestazioni di "pietas" umana,
 religiosa o meno, ma veri e propri "oggetti" di memoria e di monito 
civile per le generazioni successive.<br>I simboli visibili nel 
monumento devono poter "parlare" al passante prima, ed anche al di 
sopra, delle tante e a volte lunghe e verbose epigrafi scolpite.<br>"...è
 cippo ed ara ad un tempo..." è una "...pietra della rimembranza..." 
diceva nel 1923 l'architetto Guido Cirilli del suo monumento 
commemorativo vicino a Trieste presso il Timavo.<br>Le simbologie più 
frequenti erano improntate principalmente a un'iconografia di guerra già
 diffusa dalla propaganda bellica attraverso manifesti, cartoline, 
almanacchi e illustrazioni.<br>In esse prevalevano i concetti di morte 
come sacrificio estremo per il bene comune, di eroismo di fronte al 
nemico, di glorificazione più o meno dolente della vittoria finale, 
senza tralasciare specifici elementi di identificazione, civile e 
religiosa, e di personificazione dell'elemento femminile.<br>Queste le principali categorie e/o tipologie simbologiche dei monumenti<br><b>LAPIDI O TARGHE COMMEMORATIVE</b>,rappresentano
 la tipologia più semplice e diffusa nei centri più piccoli, 
probabilmente quale alternativa di basso costo economico per la comunità
 rispetto a monumenti più complessi. Sono poste normalmente sul muro di 
una chiesa o di un luogo di importanza civile; in pietra o in marmo 
riportano l'elenco dei caduti locali corredato di date, nonchè una breve
 epigrafe che stabilisce e salda il legame tra la collettività che l'ha 
esposta e i propri "eroi" caduti in guerra; qualche fregio decorativo o 
una lampada votiva in metallo, che simboleggia la "fiamma perenne" della
 memoria, completano la loro estetica.<br><b>CIPPI, STELI O COLONNE SPEZZATE</b>,
 in pietra o marmo; sono normalmente eretti a memoria di specifiche 
azioni effettuate da gruppi di soldati o da singoli individui; posti 
normalmente sul luogo stesso degli avvenimenti che ricordano, sono 
corredati di epigrafi datate, esplicative dell'azione e/o delle persone 
coinvolte. La forma di "colonna spezzata" simboleggia in particolare la 
vita interrotta prima del suo termine naturale.<br><b>OBELISCHI</b>,di 
pietra a volte molto povera - spesso consunta dal tempo - o di marmo più
 pregiato; è una tipologia molto diffusa perchè, generalmente, 
abbastanza poco dispendiosa per la comunità; in alcuni casi si 
presentano come opere davvero imponenti per dimensione e/o per presenza 
di fregi e simboli che li adornano: rilievi che raffigurano foglie o 
corone di acanto, quercia o alloro; elmetti "tipo 15"; armi di varia 
tipologia, soprattutto la baionetta, il gladio - simbolo degli "arditi" -
 o il moschetto.<br>L'obelisco è tipicamente un tronco di piramide, alto
 e stretto, che termina con una punta piramidale chiamata pyramidion. 
Anticamente venivano ricavati da un unico blocco di pietra (monolite); 
il loro nome deriva dal greco "obelos", ovvero spiedo.<br>Oggetti del 
mistero, gli obelischi sono ancora oggi simboli esoterici per eccellenza
 in forma di freccia o dito puntati verso il cielo, cioè verso Dio. 
Hanno sempre rappresentato motivo di suggestione, venerazione e timore.<br>Simboli
 di potere, di ricchezza e di immortalità, nell'Antico Egitto gli 
obelischi rappresentavano il dio del sole Ra, in forma di raggio 
pietrificato dell'aten, il disco solare; nella Roma imperiale furono 
collocati al centro di numerosi spazi collettivi/sportivi; il papato 
rinascimentale li adottò come proprio simbolo, investendoli però di una 
nuova valenza religiosa attraverso il significato di "piede della croce 
di Cristo".<br>Utilizzati nella realizzazione dei monumenti ai caduti, 
gli obelischi presentano la classica conformazione a pyramidion con alla
 sommità dei motivi simbolici: i più frequenti sono la stella per la 
vittoria, la croce per il ricordo pietoso, l'aquila per la forza. Questi
 tre elementi sono a loro volta separatamente presenti, con gli stessi 
significati, anche in altre tipologie di monumenti.<br><b>TEMPIETTI, EDICOLE, ARE (altari)</b>,
 con una tipologia architettonicamente sempre piuttosto complessa ed 
elaborata, sono influenzati dal neo classicismo, dal Liberty, in qualche
 caso anche da un curioso stile "moresco".<br>A seconda della loro 
collocazione, e probabilmente anche della committenza, possiedono 
caratteristiche più o meno religiose, o quasi "pagane"; i tempietti e le
 edicole racchiudono la memoria dei caduti; l'ara rappresenta l'altare 
della la patria su cui sono state sacrificate le vite dei soldati<br><b>MONUMENTI ASILO</b>,si
 tratta di costruzioni dotate di una carica emozionale commemorativa 
particolarmente sentita in quanto adibite ad uso asilo infantile, 
principalmente, a favore dei tanti bambini resi orfani dalla Guerra.<br><b>GRUPPI FIGURATIVI</b>
 sono una categoria monumentale di alto valore simbolico e spesso di 
forte impatto visivo e dimensionale; le figure rappresentate possono 
essere scolpite nel marmo o fuse nel bronzo.<br>La raffigurazione più 
tipica è quella del SOLDATO, del FANTE o dell'ARDITO d'Italia per il 
quale prevale una rappresentazione eroica o vittoriosa, tipica della 
propaganda ufficiale dell'epoca.<br>Il fante in posizione d'attacco con 
in mano il pugnale, il moschetto o la granata vuole simboleggiare lo 
slancio e l'ardore del combattimento; in qualche caso l'eroe presenta  
lineamenti molto maschi e imponenti, a petto scoperto o completamente 
nudo.<br>La nudità è una metafora che può raffigurare l'essenza 
dell'uomo privatosi di ogni legame terreno per affrontare la prova 
suprema dell'ardimento e/o della morte in battaglia, oppure viene 
utilizzata per rappresentare l'evidenza, la fisicità e la forza della 
vittoria. In certe situazioni è presente l'incoronazione e l'apoteosi 
dell'eroe e del soldato d'Italia.<br>Motivo ricorrente è anche il fante 
in posizione d'attacco montato su rocce appositamente trasportate da 
luoghi simbolo della Grande Guerra come le Alpi o il Carso.<br>Numericamente
 minori sono i soldati fissati nel momento in cui vengono colpiti, 
morenti o già morti; il soldato ferito, morente o morto può essere 
sorretto da un compagno che continua a lottare o da una personificazione
 femminile, che incarna la Madre/Italia o la Vittoria, quando non da 
specifiche figure dolenti e consolatorie, soprattutto angeli.<br>La 
morte in guerra viene in gran parte rappresentata come un trapasso quasi
 sereno, sostenuto dalla presenza di figure consolatrici o comunque 
composte e solenni. Si tratta di una morte poco traumatica e più 
accettabile per l'osservatore, lontana dalle condizioni reali della 
morte in guerra.<br>La morte è vista anche come atto eroico ed "ardito" 
in nome del supremo sacrificio per la patria. Una morte eroica può 
conferire al caduto un'identità specifica in quanto il suo gesto appare 
decisivo per il buon esito della battaglia.<br>Su tutto ciò rieccheggia 
l'epopea "solitaria" ed estrema delle azioni eroiche degli Arditi 
d'Italia, il cui sacrificio in battaglia con il tempo si è caricato di 
sovra-realtà, assumendo i contorni psicologici di azioni in stato 
alterato di coscienza.<br>Dare la vita per la nazione conferisce inoltre
 all'eroe un valore trascendentale, quasi di tipo religioso. In questo 
senso va interpretato il legame iconografico del caduto per la patria 
con la figura di Gesù Cristo: come nel caso di Gesù la morte non va 
temuta, il sacrificio per la nazione, infatti, trascende la morte fisica
 rendendo sacra la missione di difendere la Patria.<br>Tra le FIGURE 
FEMMINILI prevalgono quelle vittoriose ed eroiche: Vittorie Alate 
(presenti anche come attributo tenuto in mano da un soldato o da una 
donna-Italia), Italie o statue di donne fiere personificate in modo 
classico, austero e con tratti idealizzati.<br>Più vicine al mondo reale
 sono invece le figure femminili dolenti o piangenti, nelle quali le 
tante madri, mogli o sorelle dell'immediato dopoguerra potevano veder 
rappresentato il proprio dolore.<br>La figura della Madre, in 
particolare, è al centro di un processo di consolazione e compensazione.
 Da un lato, il caduto le chiede perdono per aver anteposto la patria 
agli affetti famigliari. Dall'altro, la madre è al centro di una 
particolare attenzione da parte dei conoscenti, in quanto è essa stessa 
titolare di un sacrificio nei confronti della Patria: il potenziale 
contrasto tra la Madre e la Grande Madre (la Patria) viene risolto con 
una serena subordinazione della prima alla seconda.<br>Vanno infine 
citati in questa categoria anche particolari gruppi marmorei costituiti 
non specificatamente da figure antropomorfe, ma da stilizzazioni più o 
meno imponenti di oggetti inanimati. E' il caso, in particolare, del 
monumento eretto a ricordo del pilota Giannino Ancillotto che, secondo i
 canoni futuristi dell'epoca, rappresenta un areo che sfreccia 
nell'aria.<br><b>SIMBOLOGIE FLOREALI/VEGETALI</b>, sono quasi sempre 
presenti come elementi "secondari", a contorno e completamento delle 
simbologie principali, ma non mancano di apportare ai singoli monumenti,
 al di là dell'effetto decorativo, un loro preciso e forte valore 
simbologico, peraltro in continuità con la tradizione storica dei 
monumenti funebri e/o celebrativi.<br><b>FOGLIE E GHIANDE DI QUERCIA</b>:
 rappresentano forza, solidità, potere, ma anche elevazione spirituale e
 vittoria; fin dall'antichità la quercia è un albero legato alle 
divinità celesti associato soprattutto a Zeus, come il fulmine e 
l'aquila. La corona romana data in ricompensa a un soldato per aver 
salvato in combattimento la vita di un compagno era di foglie di 
quercia; gli imperatori romani erano coronati di foglie di quercia, e 
una corona di quercia è simbolo di gloria militare. Secondo la 
tradizione la prua dell'Argo, la nave degli Argonauti, era fatta con un 
pezzo di quercia sacra tagliata dalla dea Atena.<br><b>FOGLIE DI ALLORO</b>:
 la corona di alloro è simbolo di vittoria, trionfo, onore e sapienza; 
cingeva la testa di vincitori sportivi ma anche di sommi poeti, che 
erano infatti chiamati "laureati", termine ancora oggi usato per 
indicare chi ha conseguito il titolo universitario. L'Alloro era un 
albero sacro dedicato al dio Apollo.<br><b>FOGLIE E FIORI DI ACANTO</b>:
 secondo la tradizione simboleggiano l'immortalità e la vita eterna; le 
foglie di acanto fuorno adottate nell'architettura cristiana e nei 
monumenti sepolcrali per simboleggiare anche la Resurrezione, e nel 
nostro caso, l'immortalità e/o la promessa di resurrezione per gli eroi 
caduti in guerra; il nome scientifico deriva dal termine greco che 
significa "spina", e secondo la tradizione simbolica veniva raffigurato 
nelle cattedrali  per simboleggiare che il percorso spirituale è 
disseminato di "spine" ideali.<br>E' legato alla presenza simbolica 
della pianta di Acanto anche una testimonianza scritta di G. D'Annunzio 
sulla fucilazione dei fanti della Brigata Catanzaro, ammunitatisi il 15 
luglio 1917:"...i fanti avevano discoscostato dal muro le schiene...vidi
 nelle loro labbra smorte formarsi la preghiera: la preghiera del 
tugurio lontano...della lontana madre, dei lontani vecchi...le armi 
brillarono...M'appressai. Attonito riconobbi le foglie 
dell'acanto...recisi i gambi col mio pugnale. Raccolsi il fascio. Tornai
 verso gli uomini morti che con le bocche prone affidavano al cuor della
 terra il sospiro interrotto dagli uomini vivi. E tolsi le frasche 
ignobili di sul frantume sanguinoso. Chino, lo ricopersi con 
l'acanto...".<br><b>EPIGRAFI</b>sono un elemento non secondario e sempre
 presente nei monumenti, hanno spesso il compito di attirare 
l'attenzione dell'osservatore su un monito morale da lasciare/lanciare 
ai posteri.<br>In alcuni casi sono rappresentate da un testo molto 
scarno: data, luogo e una breve invocazione o dedica ai caduti seguita 
da un elenco di nomi più o meno lungo.<br>In altri casi sono invece 
arricchite di citazioni poetiche o militari; possono essere distribuite 
sulle diverse facce del monumento affinchè l'osservatore vi debba girare
 attorno per coglierne il senso globale; oppure ancora intendono, un po'
 pretenziosamente, raggiungere la complessità di brevi poemetti sul 
significato e il senso della morte in battaglia.<br>Quasi tutte 
presentano l'intenzione più o meno scoperta di celebrare, spiegare e far
 comprendere al lettore il significato profondo del sacrificio di tante 
giovani vite per il bene supremo della patria.<br>Il linguaggio usato 
più di frequente è quello stentoreo e un po' retorico tipico degli anni 
'20 e del fascismo, ma risente molto anche delle nuove poetiche di 
inizio secolo quali futurismo ed ermetismo. In generale possiamo parlare
 di una prosa con chiari e precipui intenti consolatori e di 
insegnamento civile verso i sopravvissuti e le nuove generazioni.<br>La 
cifra stilistica vera e propria di tali iscrizioni è mediamente 
piuttosto povera, anche se molte conservano ancora oggi un forte potere 
di trasmissione del messaggio.<br>E' utile notare, infine, che in alcuni
 monumenti il testo si accompagna esteticamente ad una grafica 
particolare che rieccheggia le volute e la leggerezza del Liberty nei 
caratteri tipografici.</p>
								   </div>
			 </div>
			 </div>
                
               
                <div id="page_footer"></div>
            </div>
        </div>
        
        <div id="footer">
      		<div id="footer_content">
                <ul id="nav_footer">
                	<li><a href="http://www.pietredimemoria.it/index.html">Home</a>|</li>
                    <li><a href="http://www.pietredimemoria.it/monumenti_main.php">Monumenti</a>|</li>
                    <li><a href="http://www.pietredimemoria.it/particolari_main.php">Particolari</a>|</li>
                    <li><a href="http://www.pietredimemoria.it/gente_main.php">Gente</a>|</li>
                    <li><a href="http://www.pietredimemoria.it/itinerari_main.php">Itinerari</a>|</li>
					<li><a href="http://www.pietredimemoria.it/archivio/archivi_main.php">Archivi</a>|</li>
                    <li><a href="http://www.pietredimemoria.it/form.php">Contatti</a></li>
                </ul>
                
                <div class="copyright_info">•&nbsp;made by <a href="http://www.disegnoweb.com/" target="_blank">Disegnoweb.com</a> ~ ©PietrediMemoria.it ~ Diritti Riservati ~ <a href="mailto:info@pietredimemoria.it">info@pietredimemoria.it</a>&nbsp;•</div>
          </div>
        </div>   
         
    </div> 


</body></html>