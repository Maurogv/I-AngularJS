<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><head>
<meta http-equiv="Content-Type" content="text/html; charset=UTF-8">
<title>Monumento ai Caduti 1915-1918</title>
<link href="Monumento%20ai%20Caduti%201915-1918%20Quando%20sono%20stati%20costruiti_files/style.css" rel="stylesheet" type="text/css">
<link href="Monumento%20ai%20Caduti%201915-1918%20Quando%20sono%20stati%20costruiti_files/tabs.css" rel="stylesheet" type="text/css">
</head>

<body>	
	<div id="page_bg">
        <div id="header">
           <div id="header_content">
               <ul id="main_nav">
                    <li><a href="http://www.pietredimemoria.it/index.html">Home</a></li>
                    <li><a href="http://www.pietredimemoria.it/monumenti_main.php">Monumenti</a></li>
                    <li><a href="http://www.pietredimemoria.it/particolari_main.php">Particolari</a></li>
                    <li><a href="http://www.pietredimemoria.it/gente_main.php">Gente</a></li>
                    <li><a href="http://www.pietredimemoria.it/itinerari_main.php">Itinerari</a></li>
					<li><a href="http://www.pietredimemoria.it/archivio/archivi_main.php">Archivi</a></li>
                    <li class="last"><a href="http://www.pietredimemoria.it/form.php">Contatti</a></li>
               </ul>
			    <div id="ricordo"><em>in ricordo di Francesco<br>e Aldo Turchetto</em></div>
			                 <div id="about_us1">
							  <div class="title">Edgar Lee Masters - The Hill</div>
                   <p>"Li riportarono figli morti dalla guerra<br>figlie che la vita aveva schiacciato<br>e i loro orfani piangenti<br>tutti ora dormono sulla collina."</p>
             </div>
           </div>
        </div>
        
      	<div id="page">          
			<div id="page_body1">
			 <div id="content1"> <div id="entries1">
			 <div class="featured1 left">
                      		<div class="featured1_top">
                            	<h2>Quando sono stati costruiti?</h2>
                                   </div>
								   <p>Il rapporto fra memoria e storia è da considerarsi antico quanto le società stesse.<br>Alla
 fine di ogni guerra, l'esigenza di commemorare e fissarne nel tempo il 
suo ricordo è spesso sfociata nella costruzione di opere monumentali e 
rituali. Classica in questo senso l'iscrizione che Erodono ricorda 
riportata su una pietra al Passo delle Termopili:<i>"..va' e riferisci agli spartani, o straniero che passi, che obbedienti al loro comando noi qui giacciamo.."</i>.<br>Al
 termine della Prima Guerra Mondiale, negli spazi pubblici di gran parte
 dei centri abitati italiani, vennnero eretti numerosi monumenti 
dedicati alla memoria dei caduti in quel conflitto. Ancora oggi quei 
monumenti segnano in misura caratteristica il nostro paesaggio urbano.<br>Pur
 trattandosi di elementi architettonicamente e simbolisticamente 
interessanti sotto molti aspetti, il fenomeno della costruzione dei 
monumenti ai caduti della Grande Guerra fondò spesso la sua importanza 
non tanto sulla qualità in se stessa delle opere realizzate, ma 
soprattutto su alcune caratteristiche specifiche: la diffusione 
capillare in tutto il paese; la committenza pubblica che agiva 
attraverso comitati promotori locali; le finalità politiche, 
emblematiche del clima storico e sociale del primo dopoguerra e, più in 
generale, del primo novecento italiano.<br>Una parte della popolazione 
italiana guardava al conflitto, che aveva creato un "vuoto" così grande 
nelle giovani generazioni, con estraneità se non con aperta ostilità. La
 memoria della guerra e dei suoi lutti venne dunque elaborata da 
costoro, in qualche caso, tentando particolari vie internazionaliste o 
antipatriottiche ostacolate dal potere, in altre situazioni, più 
comunemente, giungendo a un'accettazione del conflitto grazie alla 
tradizionale mediazione della religione.<br>La fetta di opinione 
pubblica, invece, più prettamente orientata all'ideologia 
nazional-patriottica si trovava a dover fronteggiare un fenomeno 
imprevisto. La guerra appena terminata aveva rappresentato un massacro 
di entità del tutto inaspettata: <b>650.000 morti</b> e <b>984.000 feriti</b>.
 In questo caso dunque, si doveva affrontare non solo il "semplice" 
lutto per i tanti caduti ma anche il fatto che fossero morti proprio in 
una guerra "nazionale", elemento in grado di far vacillare la fedeltà 
all'ideale a cui queste individualità si sentivano fortemente legate.<br>La
 commemorazione "monumentale" dei caduti può essere vista come il 
tentativo di  "collegare" l'accettazione della guerra nazionale, alla 
necessità del superamento del lutto attraverso una manifestazione 
concreta, una atto tangibile, espressione di una cittadinanza 
comunitaria e locale, che potesse attribuire contorni accettabili alla 
morte in battaglia, cercando allo stesso tempo di restituirle un senso 
ideale.<br>Memoria ed elaborazione del lutto venivano quindi mediate 
attraverso una partecipazione collettiva, che trasfigurava in termini 
eroici una morte in molti casi semplicemente frutto delle contingenze 
della guerra. Una situazione che si rivelò non priva di implicazioni, al
 punto da sfociare negli anni seguenti in una retorica apertamente 
revanscista.<br>Inizialmente, i morti in guerra furono oggetto di un 
processo di elaborazione del lutto messo in atto unicamente da familiari
 e comunità locali, per dare un significato e rendere più tollerabili le
 enormi perdite numeriche. Molte delle iniziative di commemorazione non 
ebbero, cioè, carattere ufficiale o statale, ma partirono "dal basso", 
dalla cerchia dei caduti.<br>Parenti, colleghi, amici, spesso semplici 
conoscenti, accomunati dalla situazione, si organizzarono per ricordare i
 caduti a livello di singole aggregazioni sociali.<br>La costruzione dei
 monumenti veniva realizzata attraverso concorsi a cui partecipavano 
scultori già esperti nella produzione cimiteriale, tipica di una 
scultura celebrativa dotata di caratteristiche coerenti con l'ideologia 
della committenza e con tratti di comprensibilità verso il grande 
pubblico. Le cerimonie di inaugurazione non presentavano un carattere 
prettamente funebre, ma piuttosto solenne e al tempo stesso cariche di 
tensione comunitaria.<br>Nelle diverse fotografie d'epoca si nota la 
presenza di una grande folla, composta di gente comune e reduci, che 
partecipa allo scoprimento dei monumenti, accolti in maniera festosa e 
al suono di inni patriottici.<br>Solo successivamente le manifestazioni 
commemorative assunsero anche un carattere ufficiale e nazionale. Con 
l'avvento al potere del fascismo nel 1922, infatti, il governo centrale 
iniziò a prefigurare la necessità di onorare la memoria dei caduti 
attraverso la costruzione di monumenti posti all'interno di specifici 
giardini o boschi denominati "Parchi della Rimembranza", con l'intento 
di simboleggiare soprattutto l'idea della fertilità del sacrificio dei 
caduti della Grande Guerra attraverso l'impianto di alberi.<br>Le prime 
norme su questi "giardini della memoria", in base alle quali ad ogni 
caduto sarebbe stato dedicato un albero e la sua cura sarebbe stata 
affidata ad uno o più alunni meritevoli, furono emanate nel 1922-23, in 
particolare dal sottosegretario al Ministero della Pubblica Istruzione 
Dario Lupi che promosse a tale scopo in tutti i Comuni d'Italia la 
costituzione di comitati locali per le iniziative in onore dei caduti.<br>Se
 inizialmente, dunque, per la localizzazione dei monumenti erano stati 
scelti quasi esclusivamente i centri storici, cuore dell'immagine 
pubblica delle città, i Parchi della Rimembranza portarono 
all'individuazione di nuovi spazi, spesso decentrati, ma più ampi, che 
accolsero diverse di queste opere commemorative.<br>Ma non ci fu 
unicamente una memoria "ufficiale" e organica alla situazione politica 
dell'Italia di allora. Soprattutto tra il 1919 e il 1920, infatti, 
diverse associazioni locali e forze politiche di sinistra  coltivarono 
il ricordo dei caduti, dell'opposizione alla guerra e delle sofferenze 
causate a soldati e  civili.<br>Comuni guidati da sindaci socialisti 
inaugurarono lapidi e monumenti sui quali vennero incise epigrafi nolto 
esplicite nel descrivere l'orrore verso il conflitto, in cui i soldati 
morti venivano descritti più come semplici vittime che come eroi.<br>Questi
 particolari monumenti ai caduti ebbero, però, vita breve e difficile. 
Gia' i primi governi liberali del dopoguerra ne ostacolarono o vietarono
 la costruzione, e con l'ascesa al potere del fascismo vennero pressochè
 tutti distrutti.<br>Utilizzato dal nascente fascismo con l'intento di 
monopolizzare la memoria della Grande Guerra e affermare una sorta di 
continuità tra esperienza bellica e fascismo, il fenomeno della 
"monumentalistica" proseguì, con la tacita approvazione degli ambienti 
politici ufficiali, durante tutti gli anni '20.<br>Molte furono però 
anche le proteste di intellettuali, uomini politici ed artisti, come 
Benedetto Croce e Carrà, per porre un freno alla proliferazione di 
monumenti di scarso valore artistico. Fino a chè, nel 1928, una 
circolare ministeriale invitò le amministrazioni locali a limitare le 
spese per i monumenti commemorativi e ad impiegare i fondi raccolti dai 
comitati promotori per la realizzazione di opere di pubblica utilità.<br>Dopo
 questa data, a livello locale, la costruzione di monumenti 
commemorativi subì quasi ovunque una forte flessione, fino a bloccarsi 
intorno al 1930.<br>Nel 1931 il regime fascista decise di procedere allo
 smantellamento di molti piccoli cimiteri sorti in modo provvisorio 
lungo i fronti di guerra, spesso in stato di semiabbandono. Attraverso 
il Commissariato per le Onoranze ai Caduti in guerra diede nizio alla 
costruzione di diversi Ossari monumentali nei territori delle province 
che erano state teatri di guerra. Al loro interno furono traslati i 
resti di decine di migliaia di soldati.<br>L'imponente realizzazione 
architettonica dei grandi sacrari portò al sostanziale abbandono delle 
simbologie più tipiche della monumentalistica locale, spesso molto 
semplice, a volte influenzata dagli stilemi liberty del primo novecento,
 per ispirarsi invece ad uno stile e a simbolismi più prosaicamente 
roboanti e romaneggianti.<br>Non stava cambiando solo il "sentire" 
critico e culturale dell'intera collettività sociale verso la guerra 
nazionale e i suoi caduti, ma lo stesso potere fascista, dopo aver 
utilizzato e sfruttato a fondo l'epica della Grande Guerra quale motore 
emozionale del consenso, aveva ormai deciso di abbandonarla a favore di 
un nuovo mito propagandistico, quello dei fasti dell'antico impero 
romano.</p>
								   </div>
			 </div>
			 </div>
                
               
                <div id="page_footer"></div>
            </div>
        </div>
        
        <div id="footer">
      		<div id="footer_content">
                <ul id="nav_footer">
                	<li><a href="http://www.pietredimemoria.it/index.html">Home</a>|</li>
                    <li><a href="http://www.pietredimemoria.it/monumenti_main.php">Monumenti</a>|</li>
                    <li><a href="http://www.pietredimemoria.it/particolari_main.php">Particolari</a>|</li>
                    <li><a href="http://www.pietredimemoria.it/gente_main.php">Gente</a>|</li>
                    <li><a href="http://www.pietredimemoria.it/itinerari_main.php">Itinerari</a>|</li>
					<li><a href="http://www.pietredimemoria.it/archivio/archivi_main.php">Archivi</a>|</li>
                    <li><a href="http://www.pietredimemoria.it/form.php">Contatti</a></li>
                </ul>
                
                <div class="copyright_info">•&nbsp;made by <a href="http://www.disegnoweb.com/" target="_blank">Disegnoweb.com</a> ~ ©PietrediMemoria.it ~ Diritti Riservati ~ <a href="mailto:info@pietredimemoria.it">info@pietredimemoria.it</a>&nbsp;•</div>
          </div>
        </div>   
         
    </div> 


</body></html>