I-AngularJS
================

Questo progetto è nato dalla volontà e necessità di raccontare la mia storia dopo una caduta illustrando i numerosi tentativi di comprendere l'origine del male che diventa cronico, pungente e carico di elettricità, le cure, l'andamento delle condizioni di salute, il rapporto con i medici e le istituzioni, le vicissitudini. Fornisce elementi della mia formazione umana e delle mie passioni che possono essere di comprensione dell'intera storia.

Scusandomi di dover raccontare di me, accettando la mia sorte, portato in sbagliata direzione, la scrittura possa fare chiarezza e rendere giustizia nella ricerca di verità e salvezza, sia pane per altri.  
Aiutato da maestri e forze celesti, non ignaro della misericordia divina, il sito possa mostrare lo svolgimento della vicenda in modo conforme alla dinamica dei fatti e comprensibile, fornendo le informazioni, aiutato da documenti, commenti, analisi e spiegazioni.  
Si evidenzierà l'incapacità di medici e strutture di comprendere l'origine del dolore, diagnosi superficiale, lo sconvolgimento, deformazione e capovolgimento della situazione allontanando dalla ricerca di verità, la loro ripetizione. Le conseguenze sono cure inutili quando non sbagliate, peggioramento della condizione di salute per mancanza o falso obiettivo nell'ignoranza e falsità, statalismo, disconoscimento di responsabilità e colpe e altro, condizioni economiche valutate in modo ipocrito. La storia si svolge a Milano e in Lombardia con la dipendenza economica del malato addossata alla famiglia.  
La lingua mostri il mio difetto di facoltà, laddove c'è stato, con l'incapacità di comprendere i progressivi segnali negativi del corpo e della malattia continuando, tradito da una medicina ingannevole e dall'inesperienza della giovane età, l'impegnativa attività universitaria di quegli anni, segnali mal valutati individualmente, dalla famiglia, dagli amici e dalla comunità.  
Grato di poter scrivere, sia l'imperscrutabile giudizio divino a permettere che questa storia possa essere nota, completamente o in parte.

Le potenzialità internet, un insieme di pagine collegate tra di loro, mi permette di pubblicare liberamente questa storia e sono cosciente che la mia passione per i computer, nata sin da adolescente, è stata utile e necessaria per poterla scrivere. 
  
La piattaforma utilizzata è **AngularJS**, il potente e innovativo Javascript MVW framework di Google per scrivere applicazioni completamente client ottenendo un'applicazione a singola pagina. AngularJS permette con le direttive di arricchire la sintassi di html, sincronizza nei due sensi l'interfaccia utente con i dati (il modello), indica al browser l'[iniezione di dipendenza](http://it.wikipedia.org/wiki/Dependency_injection) e l'[inversione del controllo](http://it.wikipedia.org/wiki/Inversion_of_Control). Il modello di programmazione è quello [MVC](http://en.wikipedia.org/wiki/Model%E2%80%93view%E2%80%93controller) reso ancora più potente (C che diventa W, Whatever) con l'aggiunta al controller di componenti e servizi scritti come client.  
Lo stile dell'impaginazione è **bootstrap**. Il codice nel client, **Javascript**, costruisce l'indice e i riferimenti alle note di ogni pagina; elenca i domini dei collegamenti ipertestuali e delle foto, aggiunge un'icona al termine del collegamento quando il suo dominio è presente in una libreria di un file **json** che associa al dominio l'icona di dimensione 16x16.   
Le foto sono state pubblicate su vari siti che fanno da deposito, quali flickr, google+, wikimedia, ...

Github oltre ad essere una comunità open source di condivisione del codice, permette di eseguire le pagine html staticamente, con css and javascript, non c'è elaborazione client-server. Poichè la tecnologia di Google è interamente client è possibile rendere le pagine su Github con il solo codice a disposizione, dimostrando che l'aggettivo da supereroi coniato dagli sviluppatori della piattaforma è valido.  
La condivisione del codice su Github e la possibilità di accedervi di renderle sulla sua piattaforma rappresenta un passo importante per una futura pubblicazione su un sito autonomo.

Si può leggere il sito su http://maurogv.github.io/I-AngularJS/public_html/#/preambolo
